Pan Jones, właściciel Folwarku Dworskiego, zamknął na noc drzwi
kurników, wypił jednak zbyt wiele i dlatego zapomniał o deskach
tarasujących szczeliny pod progiem. Trzymając niepewnie latarnię, której
światło zataczało chybotliwe kręgi, przeszedł chwiejnym krokiem przez
podwórze, dotarł do tylnego wejścia, strząsnął buty, z beczułki w spiżami
utoczył sobie ostatnią szklankę piwa i poczłapał do łóżka, skąd dochodziło
chrapanie pani Jones.
Gdy tylko w sypialni zgasło światło, w budynkach folwarku ożywiło
się, zewsząd słychać było szmery i trzepotanie skrzydeł. Tego dnia rozeszła
się wieść, że stary Major, medalowy knur rasy angielska średnia biała, miał
poprzedniej nocy dziwny sen, który pragnie wszystkim opowiedzieć.
Uradzono, że skoro tylko pan Jones skończy obrządek i nie będzie więcej
przeszkadzać, zwierzęta zejdą się w wielkiej stodole. Stary Major (tak go
zwano, choć w wystawach brał udział jako "Piękność z Willingdon")
cieszył się tak ogromnym poważaniem, że każde zwierzę chętnie było
gotowe poświęcić godzinę snu, by usłyszeć to, co miał do powiedzenia.
W końcu stodoły Major spoczywał na czymś w rodzaju podwyższenia
wygodnie wymoszczonego słomą; oświetlała go latarnia wisząca na górnej
belce. Miał dwanaście lat i choć ostatnio się roztył, wciąż wyglądał
dostojnie, a jego ryj miał mądry i dobrotliwy wyraz, mimo iż nigdy nie
wycięto mu kłów. Wkrótce zaczęły przybywać inne zwierzęta, sadowiąc się
jak najwygodniej. Najpierw weszły trzy psy, Bluebell, Jessie i Pincher, a za
nimi świnie, które położyły się na słomie naprzeciw Majora. Kurczęta
usiadły na parapetach, gołębie podfrunęły ku krokwiom, owce i krowy
zajęły miejsce za świniami i natychmiast poczęły coś przeżuwać. Dwa
konie pociągowe, Boxer i Clover, przyszły razem, stąpając bardzo powoli i
stawiając ostrożnie wielkie, włochate kopyta, żeby przypadkiem nie
nadepnąć na jakieś małe zwierzątko ukryte w słomie. Clover była okazałą
klaczą o matczynym wyglądzie, wchodzącą w średni wiek; po urodzeniu
czwartego źrebięcia już nigdy nie odzyskała dawnej figury. Boxer był
ogromnym konis–kiem, wysokim prawie na dwa metry i tak silnym jak
dwa zwykłe konie. Biały pasek na nosie nadawał mu cokolwiek tępawy
wygląd; istotnie, nie grzeszył mądrością, jednak cieszył się ogólnym
2poważaniem ze względu na niezłomny charakter i olbrzymią siłę. Po
koniach zjawiła się biała koza Muńel, a za nią osioł Benjamin. Był on
najstarszym zwierzęciem w gospodarstwie i miał najcięższy charakter.
Rzadko się odzywał, a gdy już coś powiedział, zwykle były to złośliwości:
mawiał na przykład, że choć Bóg dał mu ogon, żeby oganiał się od much,
on, Benjamin, wolałby, żeby nie było ani ogona, ani much. Tylko on jeden
nigdy się nie śmiał. Gdy inne zwierzęta pytały go o powód, odpowiadał, że
nie widzi nic godnego śmiechu. Tym niemniej, choć nie przyznawał się do
tego otwarcie, był bardzo przywiązany do Boxera; niedziele spędzali
najczęściej na niewielkim spłachetku łąki za sadem, stojąc obok siebie i
skubiąc w milczeniu trawę.
Zaledwie oba konie zdążyły się położyć, do stodoły przy dreptało
stadko kacząt, które straciły matkę; cienko piszczały i szukały
bezpiecznego miejsca, gdzie nikt na nie nie nadepnie. Clover otoczyła
kaczęta przednią nogą, niby wałem ochronnym; ułożyły się ufnie za tą
osłoną i natychmiast zasnęły. W ostatniej chwili wbiegła tanecznym
krokiem, wdzięcząc się i pogryzając kostkę cukru, Mollie, ładna, głupawa
biała klacz, którą pan Jones zaprzęgał do bryczki. Zajęła miejsce prawie na
początku i zaczęła potrząsać białą grzywą, w nadziei, że otoczenie zauważy
wplecione w nią czerwone wstążki. Na samym końcu wszedł kot, który
najpierw jak zwykle rozejrzał się w poszukiwaniu najcieplejszego miejsca,
a potem wcisnął się między Boxera i Clover;
w ciągu całego przemówienia Majora mruczał z zadowoleniem, wcale
nie słuchając mówcy.
Wszystkie zwierzęta były teraz na miejscu wyjąwszy Mojżesza,
oswojonego kruka, który spał na żerdzi opodal tylnego wejścia. Gdy tylko
Major spostrzegł, że zebrani usiedli wygodnie i czekają na jego słowa,
chrząknął i zaczął:
– Towarzysze, jak słyszeliście, miałem ubiegłej nocy dziwny sen.
Jednak opowiem go później, chciałbym bowiem zacząć od czegoś innego.
Nie przypuszczam, towarzysze, że pozostanę z wami długo, lecz zanim
umrę, sądzę, że mam obowiązek przekazać wam mądrość, którą posiadłem.
Żyję już długo, miałem wiele czasu na rozmyślania leżąc samotnie w
swojej przegrodzie i wydaje mi się, że pojąłem istotę życia na tej ziemi nie
gorzej niż każde inne zwierzę. Właśnie o tym pragnę wam powiedzieć.
Towarzysze, zastanówcie się, czym jest to nasze życie? Nie obawiajmy
się tych słów: żyjemy nędznie, harujemy i wcześnie umieramy. Rodzimy
3się, otrzymujemy tylko tyle pożywienia, by nie zdechnąć z głodu, a tych z
nas, którzy się do tego nadają, zmusza się do pracy aż do upadłego; gdy
przestajemy być użyteczni, natychmiast zabija się nas z nieopisanym
okrucieństwem. W Anglii nie ma ani jednego zwierzęcia, które,
ukończywszy rok życia, poznało smak szczęścia bądź odpoczynku. Nie ma
w Anglii wolnych zwierząt. Życie każdego zwierzęcia to pasmo upokorzeń
i zniewolenia – oto cała prawda.
Czy jednak całe to upodlenie wynika z porządku natury? Może nasz kraj
jest zbyt ubogi, by jego mieszkańcy mogli żyć godziwie? Nie, towarzysze,
po tysiąckroć nie! Angielska ziemia jest żyzna, klimat łagodny; Anglia
może wyżywić znacznie większą liczbę zwierząt niż ta, która ją
zamieszkuje. Weźmy choćby nasz folwark: mógłby utrzymać tuzin koni,
dwadzieścia krów, setki owiec, zapewniając im komfortowe i godne życie,
co obecnie jest prawie nie do pomyślenia. Dlaczego więc, pytam, godzimy
się na taką nędzę? Dlatego, że niemal wszystkie owoce naszej pracy kradną
nam ludzie. I właśnie tu, towarzysze, tkwi sedno sprawy. Można je określić
jednym tylko słowem: człowiek! Człowiek jest naszym jedynym
prawdziwym wrogiem. Usuńmy człowieka, a na zawsze znikną główne
przyczyny głodu i pracy ponad siły.
Człowiek jest jedynym stworzeniem, które konsumuje, niczego nie
produkując. Nie daje mleka, nie znosi jaj, jest zbyt słaby, by ciągnąć pług,
nie potrafi dogonić królika. A jednak jest panem wszystkich zwierząt.
Zapędza je do pracy, przydziela minimalne ilości pożywienia, by nie
głodowały, a resztę zatrzymuje dla siebie. Naszą pracą uprawiamy ziemię,
nasze odchody użyźniają ją, a jednak żadne z nas nie posiada niczego
oprócz skóry na grzbiecie. Krowy, które tu widzę, powiedzcie, ile tysięcy
baniek mleka oddałyście w tym roku? A co się stało z mlekiem, którym
powinnyście karmić wasze dorodne cielęta? Zniknęło aż do ostatniej
kropelki w gardzielach naszych wrogów. A wy, kury, ile jaj zniosłyście w
tym roku i ile z tych jaj pozwolono wam wysiedzieć? Resztę zabrano na
sprzedaż, po to, by Jones i jego ludzie mogli napchać sobie kabzy. A ty,
Clover, gdzie są twoje cztery źrebięta, które powinny być podporą i osłodą
twojej starości? Każde sprzedano, gdy miało rok – nigdy już ich nie
ujrzysz. W zamian za cztery porody i ciężką pracę w polu, co otrzymałaś
poza paszą i boksem w stajni?
Nie pozwalają nam nawet dokonać tego nędznego żywota w naturalny
sposób. Osobiście nie mogę narzekać, miałem bowiem szczęście. Liczę
4sobie dwanaście lat i jestem ojcem ponad czterystu potomków. Takie jest
zwykłe życie świni. Nie ma jednak zwierzęcia, któremu udałoby się
uniknąć rzeźnickiego noża. Wy, młode tuczniki, siedzące naprzeciw –
każdy z was będzie krzyczeć rozdzierająco, gdy za rok zawiśniecie na
hakach w rzeźni. Wszystkich nas oczekuje podobny koszmar – krowy,
świnie, kury, owce; wszystkich. Nawet konie i psy nie zaznają lepszego
losu. Skoro tylko twoje mocarne mięśnie osłabną, Boxerze, Jones sprzeda
cię do końskiej jatki, gdzie rzeźnik poderżnie ci gardło, a mięso sprzeda
hodowcom psów gończych. Jeśli chodzi o psy, gdy tylko zestarzeją się i
stracą zęby, Jones przywiąże każdemu kamień do szyi i utopi w
najbliższym stawie.
Czy nie jest zatem, towarzysze, jasne jak słońce, że całe zło naszego
życia ma przyczynę w tyranii człowieka? Pozbądźmy się go tylko, a owoce
naszej pracy nam przypadną. Niemal natychmiast staniemy się bogaci i
wolni. Co zatem mamy czynić? Musimy dniem i nocą zapamiętale
pracować nad obaleniem rodzaju ludzkiego! Oto moja rada, towarzysze:
powstanie! Nie wiem, kiedy wybuchnie, może za tydzień, może za sto lat,
jestem jednak pewien – tak jak tego, że widzę tę oto słomę pod racicami –
że prędzej czy później sprawiedliwości stanie się zadość. Myślcie tylko o
tym, towarzysze, aż po kres życia. Lecz nade wszystko przekażcie moje
słowa waszym dzieciom, by kolejne pokolenia prowadziły dalej walkę – do
zwycięstwa.
Pamiętajcie też, towarzysze, że ani na chwilę nie możecie okazać
słabości. Nie dajcie się zwieść żadnym argumentom. Nigdy nie dawajcie
wiary, gdy będą was przekonywać, że ludzie i zwierzęta mają wspólne
interesy, że dobrobyt jednej strony oznacza dobrobyt drugiej. To wszystko
łgarstwa. Człowiek nie dba o interesy żadnego stworzenia – wyłącznie o
własne. Niech wśród nas, zwierząt, zapanuje pełna jedność, pełne
braterstwo, solidarność w walce. Wszyscy ludzie to nasi wrogowie.
Wszystkie zwierzęta są braćmi.
Po ostatnich słowach podniosła się przeraźliwa wrzawa. Gdy Major
przemawiał, z nor wylazły cztery wielkie szczury i stanąwszy słupka, pilnie
słuchały. Nagle dostrzegły je psy i szczury ocaliły życie jedynie dzięki
szybkiemu czmychnięciu do kryjówek. Major uniósł racicę, by uciszyć
zwierzęta.
– Towarzysze – kontynuował – jest coś, co trzeba koniecznie ustalić.
Chodzi o dzikie zwierzęta, takie jak szczury i króliki – są przyjaciółmi czy
5też wrogami? Głosujmy. Zwracam się do wszystkich – czy mamy uważać
szczury za towarzyszy?
Głosowanie przebiegło szybko i przygniatającą większością uznano
szczury za towarzyszy. Sprzeciwiły się tylko cztery zwierzęta: trzy psy i
kot, który, jak się później okazało, głosował "za" i "przeciw". Major
ciągnął:
– Mam jeszcze coś do powiedzenia. Powtarzam raz jeszcze: pamiętajcie
zawsze o obowiązku wrogości do człowieka i jego wszelkich poczynań.
Wszystko, co chodzi na dwóch nogach, jest wrogiem. Wszystko, co chodzi
na czterech łapach albo ma skrzydła, jest przyjacielem. Pamiętajcie
również, że walcząc z człowiekiem nie wolno wam się doń upodobnić.
Nawet wtedy, kiedy go zwyciężycie, nie przejmujcie jego wad. Żadnemu
zwierzęciu nie wolno mieszkać w domu, sypiać w łóżku, nosić ubrania, pić
alkoholu, nawet dotknąć pieniędzy czy też zajmować się handlem.
Wszystkie obyczaje człowieka są ohydne. Przede wszystkim jednak
żadnemu zwierzęciu nie wolno tyranizować własnego gatunku. Słabi czy
silni, mądrzy czy nieroz–gamięci, wszyscy jesteśmy braćmi. Żadnemu
zwierzęciu nie wolno zabić innego. Wszystkie zwierzęta są równe.
Teraz, towarzysze, opowiem wam mój sen. Nie potrafię opisać go
szczegółowo. Śniła mi się ziemia bez człowieka. Lecz przypomniało mi to
o czymś, o czym dawno zapomniałem. Przed wielu laty, gdy byłem małym
prosięciem, moja matka wraz z innymi maciorami nuciła starą piosenkę, z
której znała tylko melodię i pierwsze dwa słowa. Umiałem ją zaśpiewać w
dzieciństwie, jednak od dawna jej nie pamiętam. Ostatniej nocy wszakże
powróciła do mnie we śnie. Co więcej, przypomniałem sobie również
słowa, które – jestem tego pewien – zwierzęta śpiewały dawno, dawno
temu i które poszły w zapomnienie przed pokoleniami. Tę piosenkę
zaśpiewam wam teraz, towarzysze. Jestem stary i głos mi już ochrypł, gdy
jednak podam wam melodię, sami zaśpiewacie znacznie lepiej. Pieśń
nazywa się "Zwierzęta Anglii".
Stary Major odchrząknął i zaczął śpiewać. Choć miał rzeczywiście
ochrypły głos, radził sobie nieźle;
melodia była porywająca, coś pomiędzy "Clementine" i "La
Cucaracha".
Słowa szły tak:
Zwierzęta Anglii, zwierzęta Irlandii, Zwierzęta wszystkich czterech
6świata stron, Słuchajcie pilnie radosnej nowiny, Wkrótce wolności będzie
bił wam dzwon.
Prędzej czy później jasny dzień nadejdzie, Obalim ludzi – jawą wrócą
sny, Po odzyskanych, żyznych ziemiach Anglii Stąpać będziemy w chwale
jeno my.
Spadną okrutne kółka z naszych nozdrzy, Zrzucimy uzdy – wolny
przyjdzie świat, Zniszczymy wszystkie wędzidła, ostrogi, Nie będzie
groźnie strzelać wraży bat.
Bogactw się zrodzi, ile kto zamarzy, Pszenicy, żyta, owsa, siana w bród,
Groch, koniczyna, buraki pastewne, Wreszcie do syta zje zwierzęcy ród.
Jaśniej zabłysną pola starej Anglii, Od roziskrzonych zadrży woda
lśnień, Słodki powieje swobody nam wietrzyk W pierwszy wolności
wytęskniony dzień.
By go przybliżyć, trzeba moc pracować, Choć wcześniej zwierząt wiele
życie da. Krowy i konie, indyki i gęsi, Niech dla przyszłości wspólny
mozół trwa.
Zwierzęta Anglii, zwierzęta Irlandii, Zwierzęta wszystkich czterech
świata stron, Słuchajcie pilnie radosnej nowiny, Wkrótce wolności będzie
bił wam dzwon.
Śpiew wprowadził zwierzęta w nieopisane podniecenie. Major jeszcze
nie skończył, a słuchacze już śpiewali sami. Nawet najgłupsze zwierzęta od
razu podchwyciły melodię i nieco słów, a jeśli chodzi o najpojętniejsze, na
przykład świnie i psy, te po kilku zaledwie minutach umiały wszystko na
pamięć. Potem, po dwóch, trzech próbach, potężnym unisono buchnęły
głosy wszystkich uczestników wiecu. Krowy ryczały, psy wyły, owce
beczały, konie rżały, kaczki kwakały. Towarzystwo było tak zachwycone
pieśnią, że wykonało ją pięć razy z rzędu i mogłoby tak śpiewać aż do rana,
gdyby mu nie przerwano.
Hałasy w stodole obudziły, niestety, pana Jonesa, który wyskoczył z
łóżka w przekonaniu, że do kurnika zakradł się lis. Chwycił dwururkę,
zawsze stojącą w kącie pokoju, i wygarnął "szóstką" w ciemność. Sruciny
utkwiły w ścianie stodoły i zebranie rozproszyło się w mgnieniu oka.
Każdy popędził w kierunku legowiska. Ptaki usiadły na grzędach, większe
zwierzęta ułożyły się na słomie i wkrótce cały folwark pogrążył się we
śnie.
72
Trzeciej nocy, licząc od pamiętnego zebrania, stary Major zgasł
spokojnie podczas snu. Pochowano go u wejścia do sadu.
Działo się to w początkach marca. Przez trzy następne miesiące na
folwarku aż kipiało od konspiracyjnej roboty. Po wysłuchaniu mowy
Majora co bardziej inteligentne zwierzęta całkowicie zmieniły poglądy.
Wprawdzie nie wiedziały, kiedy wybuchnie zapowiedziane przezeń
powstanie, nie miały powodów do przypuszczeń, iż dożyją tego dnia,
jednak doskonale rozumiały, że ich obowiązkiem jest przygotowywanie
rebelii. Wyjaśnianiem wszystkich spraw i organizowaniem zwierząt zajęły
się oczywiście świnie, uważane ogólnie za najmądrzejsze. Ich stadku
przewodziły dwa młode samce, Snowball i Napoleon, które pan Jones
hodował na sprzedaż. Napoleon był sporym knurem rasy Berkshire o
dzikim wyglądzie, jedynym z tej rasy na folwarku; choć nie był zeń
najlepszy mówca, znano go z tego, że potrafi postawić na swoim. Snowball
był bardziej ruchliwy, bardziej wygadany i bystrzejszy, jednak nie posiadał,
jak sądzono, tak silnego charakteru jak tamten. Pozostałe samce były
tucznikami. Najlepiej znano wśród nich Squealera, niewielkie grube prosię
o nadzwyczaj okrągłych policzkach, mrugających oczkach, szybkich
ruchach i przenikliwym głosie. Miał dar wymowy, a gdy roztrząsał jakiś
trudny problem, zwykle kiwał się z boku na bok, merdając ogonkiem, co
jakoś bardzo przekonywało doń słuchaczy. Mawiano o Squealerze, że
czarne potrafi uczynić białym.
Ci trzej opracowali nauki starego Majora w spójny system myślowy,
który nazwali Animalizmem. Kilkakrotnie w ciągu tygodnia, gdy pan Jones
już chrapał, organizowali w stodole potajemne spotkania, na których
tłumaczyli zasady nowej ideologii. Początkowo spotykali się z głupotą i
apatią. Niektóre zwierzęta mówiły o obowiązku lojalności wobec Jonesa,
którego nazywały "naszym paniskiem", lub przypominały o zasadniczych,
ich zdaniem, sprawach, na przykład: "Pan Jones karmi nas. Gdyby go
zabrakło, umarłybyśmy z głodu". Inne zadawały pytania w rodzaju:
"Dlaczego mamy troszczyć się o to, co nastąpi po naszej śmierci?" albo:
"Jeśli powstanie ma i tak wybuchnąć, co za różnica, czy będziemy je
przygotowywać czy też nic nie robić?", a świniom przychodziło z
8trudnością wbijanie im do łbów, że to, co mówią, jest sprzeczne z duchem
Animalizmu. Najgłupsze pytania zadawała biała klacz Mollie. Jej pierwsze
pytanie skierowane do Snowballa brzmiało: "Czy po powstaniu będzie
cukier?"
– Nie – rzucił twardo Snowball. – Na folwarku nie mamy możliwości
jego wytwarzania. Ponadto obejdziecie się bez cukru. Dostaniecie tyle
owsa i siana, ile dusza zapragnie.
– A czy będę mogła wplatać sobie wstążki w grzywę? – Mollie nie
dawała za wygraną.
– Towarzyszko – wyjaśniał cierpliwie Snowball – wstążki, do których
jesteście tak przyzwyczajona, symbolizują niewolę. Czy nie dociera do
was, że wolność jest więcej warta aniżeli wstążki?
Mollie zgodziła się, jednak nie wyglądała na zbyt przekonaną.
Świnie miały jeszcze twardszy orzech do zgryzienia:
musiały demaskować kłamstwa głoszone przez Mojżesza, oswojonego
kruka. Mojżesz, ulubieniec pana Jonesa, był szpiclem i plotkarzem, ale
posiadał również dar wymowy. Utrzymywał, że istnieje tajemnicza kraina
zwana Rajem Zwierząt, dokąd idą po śmierci wszystkie stworzenia. Owa
kraina znajdowała się gdzieś na niebie, nieco ponad chmurami, opowiadał
Mojżesz. W Raju Zwierząt tydzień składał się wyłącznie z niedziel,
koniczyna dojrzewała przez okrągły rok, a na krzewach rosły kostki cukru i
pieczone makuchy lniane. Zwierzęta nienawidziły Mojżesza za te bajędy i
za to, że nie musiał pracować, niektóre jednak wierzyły w Raj Zwierząt i
świnie musiały dobrze się napocić, by je przekonać, że nic takiego nie
istnieje.
Najbardziej oddanymi słuchaczami świń była para koni pociągowych:
Boxer i Clover. Dwójce tej bardzo trudno przychodziło samodzielne
myślenie, jednak uznawszy raz na zawsze autorytet świń chłonęły
wszystko, co usłyszały, tłumacząc potem różne kwestie innym zwierzętom
prosto i przystępnie. Oba konie nie opuściły ani jednego potajemnego
spotkania w stodole i przewodziły w śpiewaniu hymnu "Zwierzęta Anglii",
który kończył każde zebranie.
Jak się wkrótce okazało, powstanie wybuchło znacznie szybciej i
łatwiej, niż ktokolwiek mógłby oczekiwać. Dawnymi laty pan Jones, mimo
swej surowości, był dobrym gospodarzem, ostatnio jednak przyszły nań
kiepskie czasy. Po stratach finansowych w wyniku przegranego procesu
9wpadł w przygnębienie i przebrał miarę w piciu. Całymi dniami
przesiadywał w fotelu w kuchni, czytając gazety, pociągając z flaszki i
karmiąc niekiedy Mojżesza ułomkami chleba umoczonego w piwie. Jego
parobcy stali się gnuśni i nieuczciwi, pola zarastały chwastami, dachy
przeciekały, płoty świeciły szczerbami, a zwierzęta chodziły głodne.
Nadszedł czerwiec i pora sianokosów. W wigilię świętego Jana, która
wypadła w sobotę, pan Jones wybrał się do pobliskiego Willingdon, gdzie
tak się upił "Pod Czerwonym Lwem", że wrócił dopiero w niedzielę po
południu. Tego dnia wczesnym rankiem parobcy wydoili krowy, a potem
wyszli polować na dzikie króliki, nie troszcząc się o zadanie karmy
zwierzętom. Po powrocie pan Jones natychmiast wyciągnął się na sofie w
saloniku nakrywszy twarz egzemplarzem "News of the Worid"; nadszedł
wieczór, a zwierząt nikt nie nakarmił. W końcu nie wytrzymały. Jedna z
krów wyłamała rogami wrota spichlerza i wokół pojemników z paszą wnet
się zaroiło. Wtedy nieoczekiwanie obudził się pan Jones. Po chwili wraz z
czterema parobkami był już w spichlerzu i wszyscy walili na oślep batami.
Tego było za wiele głodnym zwierzętom. Choć nikt nie dał żadnego hasła
do ataku, wszystkie zgodnie rzuciły się na oprawców. Na Jonesa i jego
ludzi spadła nagle lawina ciosów rogami i uderzeń kopyt. Przestali
panować nad sytuacją. Nigdy przedtem nie widzieli tak rozwścieczonych
zwierząt i nagły bunt stworzeń, które bili i dręczyli przy lada okazji,
napełnił ich panicznym strachem. Tylko przez chwilę usiłowali się bronić,
a potem wszyscy wzięli nogi za pas. W krótkim czasie cała piątka gnała na
złamanie karku boczną drogą prowadzącą ku szosie, a triumfujące
zwierzęta ścigały mężczyzn zawzięcie.
Pani Jones wyjrzała przez okno sypialni i ujrzawszy, co się święci,
szybko wrzuciła do podróżnej torby nieco rzeczy i czmychnęła bocznym
wejściem. Mojżesz sfrunął ze swojej żerdki i trzepocząc skrzydłami
poleciał za nią z głośnym krakaniem. Tymczasem zwierzęta wypędziły
pana Jonesa i jego parobków, zatrzaskując za nimi pięciobelkową bramę. I
w ten sposób, nim zwierzęta w pełni uświadomiły sobie, co się stało,
powstanie zakończyło się zwycięstwem: Jones został wygnany, a Folwark
Dworski należał do nich.
Początkowo nie mogły uwierzyć własnemu szczęściu. W pierwszym
odruchu pobiegły gromadą dookoła folwarku, jakby chcąc sprawdzić, czy
gdzieś nie ukrywa się jeszcze jakiś człowiek; potem rzuciły się hurmem do
budynków gospodarskich, by usunąć ostatni ślad rządów znienawidzonego
10Jonesa. Wyważono drzwi siodłami znajdującej się przy końcu stajni;
wszystkie wędzidła, kółka do nozdrzy, psie łańcuchy, straszliwe noże,
którymi pan Jones kastrował wieprze i barany, zostały wyrzucone do
studni. Lejce, postronki, końskie okulary i upokarzające worki na obrok
wepchnięto w tlące się na podwórku śmieciowisko. Nie zapomniano także
o batach. Wszystkie zwierzęta skakały z radości widząc, jak ogarnia je
płomień. Snowball dorzucił do ognia również wstążki, które w dni targowe
wplatano koniom w grzywy i ogony.
– Wstążki – oznajmił – należy uważać za ubranie, które, jak wiadomo,
nosi jedynie człowiek. Wszystkie zwierzęta powinny być nagie.
Gdy usłyszał to Boxer, przyniósł słomkowy kapelusz, który zakładano
mu latem dla ochrony przed muchami, i rzucił go na stos.
Wkrótce zwierzęta zniszczyły wszystko, co przypominało im pana
Jonesa. Następnie Napoleon zawiódł je z powrotem do spichlerza, gdzie
każde otrzymało podwójną rację ziarna, a psy po dwa biszkopty. Potem
siedmiokrotnie odśpiewano hymn "Zwierzęta Anglii" – wszystkie zwrotki
– a w końcu zwierzęta ułożyły się do snu: spały tak słodko jak nigdy dotąd.
Przebudziły się jak zwykle o świcie i nagle, przypomniawszy sobie o
wczorajszym chwalebnym czynie, całą gromadą pobiegły na pastwisko.
Opodal wznosił się niewielki pagórek, skąd rozciągał się widok na cały
folwark. Zwierzęta wbiegły na szczyt i w jasnym świetle poranka
rozejrzały się dookoła. Tak – wszystko należało do nich – wszystko, na co
patrzyły, było ich własnością.
Gdy sobie to uświadomiły, zaczęły w przypływie szalonej radości fikać
koziołki i skakać wysoko, wysoko w górę. Tarzały się w rosie, wyrywały
pyskami całe kępy słodkiej, dojrzałej trawy, grzebały w czarnej ziemi i
chłonęły cudowną woń miękkich grud. Następnie postanowiły obejść cały
folwark i z niemym podziwem oglądały pola uprawne, łąkę, sad, sadzawkę
i lasek. Wydawało im się, że na gospodarstwo patrzą po raz pierwszy w
życiu, i nawet teraz ledwo mogły uwierzyć, że wszystko należy do nich.
Wreszcie powróciły do budynków i zatrzymały się w milczeniu przed
drzwiami domu. Wprawdzie również należał do nich, ale obawiały się
wejść do środka. Jednak po chwili Snowball i Napoleon popchnęli drzwi i
zwierzęta zaczęły wchodzić gęsiego, stąpając nadzwyczaj ostrożnie, aby
czegoś nie uszkodzić. Na palcach przechodziły z pokoju do pokoju,
odzywając się jedynie szeptem i wpatrując z podziwem w niebywałe
luksusy, w łóżka z puchowymi materacami, lustra, sofę wypchaną końskim
11włosiem, brukselski dywan i litografię nad kominkiem w salonie,
przedstawiającą królową Wiktorię. Właśnie schodziły po schodach, gdy
nagle zauważono nieobecność Mollie. Zwierzęta zawróciły i oto okazało
się, że klacz stoi w najlepszej sypialni. Z toaletki pani Jones ściągnęła
kawałek błękitnej wstążki i wdzięcząc się głupio przed lustrem, przykładała
ją do łopatki. Skarcono ją ostro i wszyscy opuścili dom. Z kuchni
wyniesiono kilka wiszących tam szynek, by pogrzebać je w polu, a baryłka
piwa w spiżami rozleciała się pod uderzeniem kopyta Boxera; poza tym
nikt niczego nie dotknął. Na miejscu podjęto jednogłośnie uchwałę, że
budynek zostanie zamieniony w muzeum. Wszyscy zgodzili się, że nie
może w nim zamieszkać żadne zwierzę.
Zwierzęta zjadły śniadanie, po czym Snowball i Napoleon znów je
zwołali.
– Towarzysze – powiedział Snowball – jest wpół do siódmej, a przed
nami pracowity dzień. Trzeba rozpocząć sianokosy. Pozostało jednak coś,
co musimy załatwić wcześniej.
Świnie oznajmiły, że w ciągu ostatnich trzech miesięcy nauczyły się
czytać i pisać ze starego podręcznika ortografii, który należał niegdyś do
dzieci pana Jonesa i został wyrzucony na śmietnik. Napoleon posłał po
garnki z czarną i białą farbą, a potem poprowadził zwierzęta ku
pięciobelkowej bramie wychodzącej na drogę. Snowball (jako że właśnie
on pisał najlepiej) ujął pędzel między kłykcie przedniej racicy, zamalował
znajdujący się na szczycie napis FOLWARK DWORSKI i wpisał w tym
miejscu: FOLWARK ZWIERZĘCY. Odtąd miała obowiązywać nowa
nazwa. Dokonawszy zmiany zwierzęta powróciły na podwórze; Snowball i
Napoleon polecili przynieść drabinę, którą przystawiono do ściany wielkiej
stodoły. Knury wyjaśniły, że dzięki trzymiesięcznym studiom udało się im
ująć zasady Animalizmu w Siedmiu Przykazaniach. Owych Siedem
Przykazań zostanie wypisane na ścianie; mają one stanowić niezmienne
prawo, któremu będą podlegać wszyscy mieszkańcy Folwarku
Zwierzęcego. Z pewnym trudem (świni bowiem niełatwo utrzymać
równowagę na drabinie) Snowball wspiął się na szczyt i przystąpił do
pracy, w której pomagał mu stojący kilka szczebli niżej Squealer,
trzymający garnek z farbą. Przykazania wypisano na smołowanej ścianie
stodoły wielkimi, białymi literami, tak by były dobrze widoczne z
odległości trzydziestu metrów. A oto ich treść:
SIEDEM PRZYKAZAŃ
121. Wszystko, co chodzi na dwóch nogach, jest wrogiem.
2. Wszystko, co chodzi na czterech nogach lub ma skrzydła, jest
przyjacielem.
3. Żadne zwierzę nie będzie nosić ubrania.
4. Żadne zwierzę nie będzie spać w łóżku.
5. Żadne zwierzę nie będzie pić alkoholu.
6. Żadne zwierzę nie zabije innego.
7. Wszystkie zwierzęta są równe.
Pisanie poszło sprawnie i oprócz tego, że zamiast "przyjacielem"
powstało "przyajcielem", a jedno "s" wykręcono w złym kierunku, nie
popełniono żadnej omyłki. Snowball przeczytał głośno przykazania z
myślą o zwierzętach, z których większość była analfabetami. Wszystkie
kiwały łbami w geście aprobaty, a co zdolniejsze od razu zaczęły uczyć się
praw na pamięć.
– A teraz, towarzysze – zawołał Snowball, ciskając pędzel – na łąkę.
Postawmy sobie za punkt honoru zebranie siana w krótszym czasie, niż
robił to Jones ze swoimi parobkami!
W tej samej jednak chwili trzy krowy, które od pewnego czasu
wyglądały nieswojo, głośno zaryczały. Nie dojono ich od dwudziestu
czterech godzin i wymiona niemal pękały im od mleka. Po krótkim
namyśle świnie kazały przynieść wiadra i same wydoiły krowy, co poszło
im całkiem nieźle, bo ich racice nadawały się do tej roboty. Szybko
napełniono pięć wiader tłuściutkim mlekiem, na które wiele zwierząt
spoglądało ze sporym zainteresowaniem.
– Co będzie z tym mlekiem? – zapytał ktoś z gromady.
– Jones dolewał czasem nieco do naszej karmy – powiedziała jedna z
kur.
– Co tam mleko, mleko nie jest najważniejsze, towarzysze – zawołał
Napoleon, sadowiąc się obok wiader. – Zajmiemy się nim później.
Najważniejsze są teraz sianokosy. Na łąkę poprowadzi was towarzysz
Snowball. Ja dołączę za chwilę. Naprzód, towarzysze! Czeka na nas siano!
Zwierzęta podążyły truchtem na łąkę, żeby wziąć się do pracy, a gdy
wróciły wieczorem, zauważyły, że mleko zniknęło.
133
Ileż trudu i mozołu kosztowało ich zebranie siana! Wysiłek został
jednak wynagrodzony, albowiem plony okazały się lepsze, niż oczekiwano.
Chwilami praca stawała się ciężka – nic dziwnego, narzędzia
przeznaczone były bowiem dla ludzi, nie dla zwierząt, którym poważnie
utrudniało zbiórkę to, że nie mogły wykonywać żadnych czynności
wymagających stania na tylnych nogach. Świnie wykazały jednak tyle
sprytu, że zawsze wymyślały jakiś sposób na pokonanie trudności. Jeśli
chodzi o konie, te znały na pamięć niemal każdą piędź pola, a o koszeniu i
grabieniu wiedziały znacznie więcej niż Jones i jego parobcy. Co zaś do
świń, to właściwie nie pracowały, tylko kierowały innymi zwierzętami i
nadzorowały ich pracę. Mądrością przewyższały pozostałe, było więc
naturalne, że objęły przywództwo.
Boxer i Clover zaprzęgały się do kosiarki lub grabiarki (oczywiście
zrezygnowano z wędzideł i lejców) i stąpały miarowym krokiem wzdłuż
pola, a idąca w tyle świnia krzyczała: "wio, towarzyszu!" lub:
"k'sobie, towarzyszu!", w miarę potrzeby. Każde zwierzę, od
największego do najmniejszego, zbierało siano i układało je w sterty.
Nawet kaczki i kury mozolnie dreptały w słońcu przez cały dzień,
przenosząc w dziobach maleńkie wiązki. W rezultacie udało się sprzątnąć
siano o dwa dni szybciej, niż czynili to zwykle Jones i jego fornale.
Ponadto były to najbardziej udane sianokosy na tym folwarku. Nic się nie
zmarnowało, bystrookie kury i kaczki wyzbierały wszystko aż do
ostatniego ździebełka. Żadne zwierzę nie uszczknęło dla siebie ani
odrobiny.
Tego lata wszystko szło jak w zegarku. Zwierzęta promieniały ze
szczęścia – nigdy dotąd nie sądziły, że mogą być tak szczęśliwe. Każdy kęs
pożywienia dostarczał niewypowiedzianej rozkoszy, było to bowiem ich
własne pożywienie, które wyprodukowały same i dla siebie, a nie
wydzielane im przez wiecznie zrzędzącego gospodarza. Gdy odeszły
zbędne pasożyty – ludzie – każdy mógł zjeść więcej. Było też więcej
wolnego czasu, choć zwierzęta nie nabrały jeszcze niezbędnego
doświadczenia w pracach polowych. Musiały uporać się z wieloma
14trudnościami – na przykład w drugiej połowie roku zebrane zboże trzeba
było wydeptywać z kłosów staroświeckim sposobem, a plewy
wydmuchiwać własnymi płucami – na folwarku nie zainstalowano
młockami – jednak wszystko jakoś poszło dzięki inteligencji świń i
potężnym mięśniom Boxera. Podziwiali go wszyscy. Pracował nadzwyczaj
ciężko już za czasów Jonesa, jednak obecnie wykonywał robotę nie
jednego, lecz trzech koni; bywały dni, kiedy jego mocarny grzbiet musiał
sprostać wszystkim trudom. Od rana do wieczora pchał, ciągnął, zawsze na
posterunku przy najtrudniejszych zadaniach. Zawarł umowę z jednym z
kogutków, by ten budził go pół godziny przed innymi, a przed
rozpoczęciem codziennych zajęć zawsze pracował ochotniczo tam, gdzie
czas najbardziej naglił. Na każdy problem, każde niepowodzenie miał
jedną receptę:
"będę pracować jeszcze więcej!", które to słowa przyjął za swą dewizę.
Jednak żadne z pozostałych zwierząt także się nie leniło, każdy
pracował na miarę swoich zdolności. Na przykład kaczki i kury uratowały
podczas żniw pięć buszli zboża, zbierając porzucone ziarenka. Nikt nie
kradł, nikt nie utyskiwał na skąpe racje; kłótnie i zawiść, które były
dawniej codziennością, niemal zniknęły. Nikt też nie uchylał się od
obowiązków, to znaczy prawie nikt. Choćby Mollie: różnie bywało ze
wstawaniem o świcie, a ponadto klacz niekiedy przerywała wcześniej pracę
pod pretekstem, że w kopycie utkwił jej kamień. Jeśli chodzi o kota,
zachowywał się nieco dziwnie. Szybko zauważono, że gdy tylko trzeba
było wykonać jakąś robotę, znikał bez śladu. Przepadał wtedy na kilka
godzin jak kamień w wodę i wracał tylko na posiłki lub wieczorem, po
pracy, jakby nigdy nic. Zawsze jednak potrafił wytłumaczyć się tak
zręcznie, mrucząc przy tym tak przymilnie, że trudno było nie uwierzyć w
jego dobre intencje. Stary osioł, Benjamin, nie zmienił się ani trochę od
Powstania. Wykonywał swoją pracę tak samo i z takim samym uporem jak
za czasów Jonesa; nigdy się nie lenił, ale też nigdy nie podejmował
dodatkowych zajęć. Nagabywany o Powstanie i jego rezultaty, nabierał
wody w usta. Na pytanie, czy obecnie, gdy Jones został wypędzony, czuje
się bardziej szczęśliwy, odpowiedział tylko tyle:
"Osły mają długie życie. Żadne z was nigdy nie widziało martwego
osła" i zwierzęta musiały się zadowolić tą wieloznaczną odpowiedzią.
W niedziele odpoczywano. Śniadanie było o godzinę później niż w
dzień powszedni, a po posiłku przychodził czas na specjalną uroczystość,
15którą organizowano tydzień w tydzień. Najpierw na maszt wciągano flagę.
Snowball wyszukał był w siodłami stary zielony obrus należący niegdyś do
pani Jones i białą farbą namalował na nim róg i kopyto. Każdego
niedzielnego ranka wciągano ów sztandar na maszt w ogrodzie. Zieleń,
według Snowballa, symbolizowała zielone pola Anglii, a kopyto i róg
wyobrażały przyszłą Republikę Zwierząt, która ma powstać, gdy rasa
ludzka zostanie obalona. Po wciągnięciu flagi wszystkie zwierzęta zbierały
się w wielkiej stodole na wspólne obrady; nazywano je wiecem. Planowano
wtedy pracę na nadchodzący tydzień, zgłaszano rozmaite propozycje i
roztrząsano je. Wnioski zawsze zgłaszały wyłącznie świnie. Inne zwierzęta
potrafiły wprawdzie głosować, nigdy jednak nie zgłaszały własnych
propozycji. Najwięcej było słychać Snowballa i Napoleona. Zauważono
jednak, że oba knury nigdy się ze sobą nie zgadzają: jeśli pierwszy coś
zaproponował, drugi nieodmiennie zgłaszał sprzeciw. Nawet wtedy, kiedy
postanowiono – przeciw czemu nikt nie oponował – wydzielić skrawek
sadu na przytułek dla starych zwierząt, które nie będą mogły już pracować,
rozgorzał gwałtowny spór o właściwy wiek emerytalny dla poszczególnych
gatunków. Wiec kończył się zwykle odśpiewaniem hymnu "Zwierzęta
Anglii", popołudnie zaś przeznaczono na wypoczynek.
Świnie zajęły siodlamię, w której urządziły sobie kwaterę główną.
Wieczorami uczyły się tam kowalstwa, stolarki i innych pożytecznych
rzemiosł, korzystając z książek, które znalazły w pokoju Jonesa: Snowball
zajął się także organizowaniem zwierząt w ciała, które nazwał Komitetami
Zwierzęcymi. Zajęciu temu oddawał się z podziwu godną gorliwością.
Utworzył więc kurom Komitet Produkcji Jaj, krowom – Ligę Czystych
Ogonów, Komitet Reedukacji Dzikich Towarzyszy (którego zadaniem było
obłaskawienie szczurów i królików), Ruch Walki o Bielszą Wełnę dla
owiec – i wiele innych, nie wspominając już o kursach czytania i pisania.
Ogólnie biorąc, wszystko spełzło na niczym. Na przykład próby
obłaskawiania dzikich zwierząt od początku okazały się nieudane. Dzikusy
nic sobie z niczego nie robiły, a wspaniałomyślne traktowanie
wykorzystywały po prostu dla własnych celów. Kot wstąpił do Komitetu
Reedukacji i przez kilka dni działał w nim niezwykle aktywnie. Raz
widziano go siedzącego na dachu i przemawiającego do kilku wróbli
znajdujących się poza zasięgiem jego pazurów. Tłumaczył im, że dziś
wszystkie zwierzęta są towarzyszami i że każdy wróbel może bez obawy
przysiąść na jego łapce; ptaki jednak trzymały się z daleka.
Tylko kursy zwalczania analfabetyzmu okazały się dobrym pomysłem.
16Jesienią każde zwierzę na folwarku potrafiło, lepiej lub gorzej, czytać i
pisać.
Jeśli chodzi o świnie, już wcześniej opanowały tę sztukę do perfekcji.
Psy czytały całkiem nieźle, ale poprzestawały na Siedmiu Przykazaniach.
Koza Mudel opanowała tę umiejętność nieco lepiej niż psy i czasem
wieczorami czytywała innym na głos zdania ze skrawków starych gazet,
które wyciągała ze śmietnika. Benjamin czytał tak dobrze jak świnie, nigdy
jednak nie korzystał ze swoich umiejętności. Jak twierdził, przez całe życie
nie spotkał niczego, co byłoby warte przeczytania. Clover opanowała
wprawdzie cały alfabet, jednak nie nauczyła się składać z liter słów. Boxer
nigdy nie zdołał wyjść poza literę D. Wielkim kopytem rysował na ziemi
litery A, B, C i D, a potem stawał nad nimi i patrzył w skupieniu na kreski
stuliwszy uszy, niekiedy potrząsając grzywą; usiłował za wszelką cenę
przypomnieć sobie, co idzie dalej, jednak nigdy mu się nie udawało.
Bywało wszakże, że zdołał zapamiętać E, F, G i H, ale gdy już nauczył się
ich na pamięć, okazywało się, że zapomniał o A, B, C i D. W końcu
doszedł do wniosku, że wystarczą mu pierwsze cztery litery i codziennie
wypisywał je sobie kilka razy na piasku dla odświeżenia pamięci. Mollie
nie chciała uczyć się żadnych liter, wyjąwszy te, które tworzyły jej imię.
Układała je zręcznie z gałązek, ozdabiała kwiatami, a potem chodziła
dookoła, przypatrując się z zadowoleniem własnemu dziełu.
Pozostałe zwierzęta poprzestały na literze A. Okazało się również, że co
głupsze, na przykład owce, kury i kaczki nie potrafią nauczyć się na pamięć
Siedmiu Przykazań. Snowball po długim namyśle ogłosił, że Przykazania
można skrócić do jednego hasła, mianowicie: "cztery nogi: dobrze, dwie
nogi: źle". Zdanie to – stwierdził – zawiera podstawową myśl Animalizmu.
Każdy, kto ją pojął do głębi – kontynuował – zostaje na zawsze
uodporniony na zgubne wpływy ludzkie. Początkowo zaprotestowały ptaki,
ćwierkając, że przecież one także mają po dwie nogi, lecz Snowball
wytłumaczył im, że są w błędzie.
– Ptasie skrzydło, towarzysze – objaśnił – jest narządem ruchu, nie zaś
chwytnym. Powinno być zatem uważane za nogę. Wyróżniającą cechą
człowieka jest ręka, która czyni wszelkie zło.
Ptaki wprawdzie nie rozumiały wywodów Snowbal–la, jednak przyjęły
je do wiadomości i odtąd wszystkie mniej zdolne zwierzęta zaczęły się
uczyć na pamięć nowego hasła. Słowa "CZTERY NOGI: DOBRZE, DWIE
NOGI: ZŁE" zostały wypisane na ścianie stodoły ponad Siedmioma
17Przykazaniami, do tego jeszcze większymi literami. Gdy owce opanowały
hasło, bardzo je polubiły; często, leżąc na pastwisku, zaczynały pobekiwać:
"cztery nogi: dobrze, dwie nogi: źle", "cztery nogi: dobrze, dwie nogi: źle"
i mogły tak beczeć godzinami bez znużenia.
Napoleon nie wykazał żadnego zainteresowania komitetami Snowballa.
Jego zdaniem, daleko ważniejsze od czegokolwiek, co można by uczynić
dla dorosłych zwierząt, było odpowiednie wychowanie młodych.
Wkrótce po zakończeniu sianokosów Jessie i Blue–bell oszczeniły się,
wydając na świat dziewięć silnych piesków. Gdy tylko przestały ssać,
Napoleon odebrał je matkom, zapewniając, że odtąd sam będzie
odpowiadać za ich wychowanie. Umieścił szczenięta na strychu, dokąd
można było wejść tylko po drabinie z siodłami, i trzymał je w takim
odosobnieniu, że wkrótce o nich zapomniano.
Niebawem wyszło na jaw, gdzie znikało mleko. Świnie wlewały je
sobie codziennie do karmy. Tymczasem dojrzewały wczesne odmiany
jabłek, a trawa w sadzie pokryła się owocami, które strącił wiatr. Zwierzęta
były święcie przekonane, że spady zostaną podzielone po równo, jednak
pewnego dnia ogłoszono, że mają zostać zebrane i przeniesione do
siodłami – dla świń. Dały się słyszeć sarkania, ale nie odniosły żadnego
skutku. Wszystkie świnie były w tym punkcie zgodne, nawet Snowball i
Napoleon. Niezbędnych wyjaśnień udzielił Squealer.
– Towarzysze! – kwiczał głośno – chyba nie sądzicie, mam nadzieję, że
my zjadamy jabłka i mleko, bo jesteśmy samolubni i żądamy przywilejów?
Tak naprawdę, wielu z nas nie lubi ani jednego, ani drugiego. Sam nie
przepadam za jabłkami. Naszym jedynym celem jest zachowanie zdrowia.
Mleko i jabłka (dowiodła tego nauka, towarzysze) zawierają substancje
niezbędne dla dobrego samopoczucia świń. My, świnie, pracujemy bowiem
umysłami. Całe zarządzanie folwarkiem i jego organizacja spoczywają na
naszych głowach. Dzień i noc trwamy na straży waszego dobrobytu. To dla
własnego dobra pijemy mleko i zjadamy jabłka. Czy wiecie, co by było,
gdybyśmy zaniedbali obowiązki? Wróciłby Jones! Tak, wróciłby Jones!
Czy aby na pewno, towarzysze – kwiczał Squealer niemal z nutą błagania
w głosie, kiwając się z boku na bok i szybko poruszając ogonkiem – czy
aby na pewno nie ma wśród was nikogo, kto chciałby powrotu Jonesa?
Istotnie, jeśli zwierzęta były czegokolwiek zupełnie pewne, to tego, iż
nie chcą powrotu Jonesa. Wobec takiego argumentu nie miały już nic do
powiedzenia. Konieczność utrzymania świń w dobrym zdrowiu była aż
18nadto przekonywająca. Bez dalszych sporów wyrażono zatem zgodę, by
zarówno mleko, jak strącone przez wiatr jabłka (oraz większość dojrzałych
owoców, gdy zbierze się je z drzew) przypadły wyłącznie świniom.
194
U schyłku lata o wydarzeniach na Folwarku wiedziano już w całej
okolicy. Snowball i Napoleon codziennie wysyłali stado gołębi, którym
nakazano odwiedzać zwierzęta z sąsiednich folwarków, opowiadać im o
Powstaniu i uczyć melodii hymnu "Zwierzęta Anglii".
Pan Jones przesiadywał w pubie "Pod Czerwonym Lwem" w
Willingdon, skarżąc się każdemu, kto go tylko chciał wysłuchać, na
krzyczącą niesprawiedliwość, jakiej doznał: oto został wygnany z własnego
majątku przez bandę podłych bydląt. Inni gospodarze współczuli mu z
całego serca, początkowo jednak żaden nie kwapił się z pomocą. Każdy
przemyśliwał skrycie, jakie korzyści mógłby wyciągnąć z tarapatów
sąsiada. Na szczęście dla zwierząt właściciele dwóch przyległych
gospodarstw stale darli ze sobą koty. Pierwszy folwark, Foxwood, był
rozległy, zaniedbany i zacofany; na pola wdzierał się las, pastwiska zostały
wyjałowione, a większość ogrodzeń uległa zniszczeniu. Właściciel tej
ruiny, pan Pilkington, był niefrasobliwym dżentelmenem, któremu całe
dnie schodziły na łowieniu ryb lub polowaniu, w zależności od sezonu.
Drugie gospodarstwo, zwane Pinchfieid, było mniejsze i lepiej utrzymane.
Jego właściciel, niejaki Frederick, sprytny, przebiegły jegomość, wiecznie
uwikłany w procesy sądowe, znany był w okolicy z głowy do interesów. Ci
dwaj nie cierpieli się do tego stopnia, że w żaden sposób nie mogli dojść do
jakiegokolwiek porozumienia, nawet jeśli obu przyniosłoby ono pożytek.
Niemniej jednak obaj przerazili się Powstaniem i starali się za wszelką
cenę nie dopuścić, by ich własne zwierzęta dowiedziały się zbyt wiele o
rebelii. Początkowo udawali, iż pomysł, że jakieś zwierzęta mogłyby
samodzielnie prowadzić gospodarstwo, bardzo ich ubawił. Przecież
skończy się to najwyżej po dwóch tygodniach, szydzili. Głosili wszem i
wobec, iż zwierzęta w Folwarku Dworskim (używali dawnej nazwy,
ponieważ słowa "Folwark Zwierzęcy" nigdy by im nie przeszły przez
gardło) toczą między sobą nieustanne bójki, a na dobitkę szybko zmierzają
do śmierci głodowej. Gdy jednak okazało się, że jakoś nie zdychają z
głodu, Frederick i Pilkington zmienili front i odtąd można było od nich
usłyszeć, że na folwarku dzieją się okrutne niegodziwości. Tamtejsze
zwierzęta, twierdzili z przekonaniem, pożerają się wzajemnie, silniejsze
20torturują słabsze rozpalonymi do czerwoności podkowami, a samce mają
wspólne samice. Oto, do czego prowadzi łamanie praw natury, powiadali
sąsiedzi pana Jonesa.
Jednak ich opowieściom nie dawano całkowicie wiary. Wiadomości o
wspaniałym folwarku, skąd wyrzucono ludzi i gdzie zwierzęta rządziły się
po swojemu, zaczęły krążyć w formie niejasnych i zniekształconych
pogłosek i przez okolicę w ciągu roku przeszła fala buntu. Byki, potulne do
tej pory, jakby giez ukąsił, owce przewracały ogrodzenia i wyjadały
koniczynę, krowy rozwalały kopniakami wiadra z mlekiem, używane do
polowań konie nie chciały brać przeszkód i zrzucały jeźdźców. Najgorsze
zaś było to, że wszędzie znano melodię, a nawet słowa hymnu "Zwierzęta
Anglii". Popularność tej pieśni rosła w zastraszającym tempie. Ludzie nie
mogli ukryć wściekłości, kiedy ją słyszeli, choć – by nie utracić twarzy –
twierdzili, że to żałosne pobekiwanie. Wprost nie pojmują, mawiali z
wyższością, jak nawet zwierzęta mogą wyśpiewywać podobne idiotyzmy.
Każde zwierzę schwytane na nuceniu hymnu natychmiast batożono. Mimo
to "Zwierzęta Anglii" słychać było na każdym kroku. Kosy świstały tę
pieśń w żywopłotach, gołębie gruchały ją na gałęziach wiązów, jej melodia
pobrzmiewała w dźwiękach dochodzących z kuźni i w biciu kościelnych
dzwonów. Słuchając "Zwierząt" ludzie skrycie drżeli, znajdując w pieśni
zapowiedź swojego przyszłego losu.
Na początku października, gdy zebrano już zboże, złożono je w stogi i
częściowo wymłócono, stadko gołębi zawirowało w powietrzu i usiadło na
podwórzu Folwarku, wielce czymś przejęte. Oto Jones, jego wszyscy
parobkowie i szóstka osiłków z Foxwood i Pinchfieid wdarli się przez
pięciobelkową bramę i maszerują drogą wiodącą do budynków. Wszyscy
trzymają w rękach kije, a idący na czele Jones – dubeltówkę.
Najwidoczniej przybyli, by odbić folwark.
Atak dawno przewidziano i wszystko zostało zawczasu przygotowane.
Operacją obronną dowodził Snowball, który przestudiował starą książkę o
kampaniach Juliusza Cezara, znalezioną w domu Jonesa. Szybko wydał
rozkaz i za kilka minut każde zwierzę było już na posterunku.
Na widok zbliżającej się gromadki knur dał sygnał do pierwszego ataku.
Wszystkie gołębie, w liczbie trzydziestu pięciu, przefrunęły nad głowami
napastników, oddając z wysoka kał, a gdy poszkodowani się wycierali,
ruszyły na nich gęsi, ukryte dotąd za żywopłotem, i zaczęły zajadle
szczypać ludzi w łydki. Był to jednak tylko niewielki manewr taktyczny,
21przeprowadzony po to, by w szeregi wroga wkradło się zamieszanie,
zaatakowani bowiem łatwo odpędzili gęsi kijami. Wówczas Snowball
poderwał drugą falę ataku. Muriel, Benjamin i wszystkie owce, na czele z
knurem, rzuciły się na wroga, pchając i bodąc ludzi ze wszystkich stron,
Benjamin zaś odwrócił się tyłem i atakował przybyszów wierzgając
kopytkami. Jednak walący kijami i wymierzający kopniaki podkutymi
butami ludzie raz jeszcze wzięli górę; nagle Snowball kwiknął
przeraźliwie, co było sygnałem do odwrotu: zwierzęta zawróciły i ruszyły
przez bramę na podwórko.
Mężczyźni wydali okrzyk triumfu. Zwierzęta, zdaniem napastników,
uciekały w popłochu, pobiegli więc za nimi bezładną gromadą. Tego
właśnie oczekiwał SnowbalL Skoro tylko zapuścili się w głąb podwórza,
trzy konie, trzy krowy i pozostałe świnie, czyhające w oborze, znalazły się
na tyłach wroga, odcinając odwrót. Snowball dał rozkaz do ataku. On sam
pędził prosto na Jonesa, który na widok rozpędzonego knura podniósł
dubeltówkę i wypalił. Sruciny przeorały krwawymi pręgami świński
grzbiet, a jedna z owiec padła trupem. Nie przerywając biegu Snowball z
całej siły uderzył w nogi Jonesa swoimi siedemdziesięcioma kilogramami
żywej wagi. Mężczyzna upadł na kupę gnoju, wypuściwszy z rąk fuzję.
Jednak najbardziej przejmował zgrozą widok Boxera, który stanąwszy dęba
wymachiwał wielkimi, podkutymi żelazem kopytami, niczym ogier.
Pierwszy cios sięgnął głowy chłopca stajennego z Foxwood, który bez
życia padł w błoto. Widząc to kilkunastu parobków porzuciło kije, usiłując
czmychnąć, gdzie pieprz rośnie. W panice uciekali przed zwierzętami,
które po chwili ścigały ich zawzięcie dookoła podwórka. Bodły, kopały,
gryzły, tratowały. Nie było zwierzęcia, które nie mściłoby się po swojemu.
Nawet kot nagle skoczył z dachu na ramiona jakiegoś pastucha i wbił mu
się w kark pazurami; zaatakowany jął przeraźliwie wrzeszczeć. Gdy w
pewnej chwili odsłoniło się przejście, ludzie ochoczo wybiegli z pułapki,
pędząc ku szosie ile sił w nogach. Tak oto natarcie nie trwało nawet pięciu
minut: napastnicy pierzchali haniebnie tą samą drogą, którą nadeszli,
stadko gęsi zaś syczało na nich i szczypano w łydki.
Uciekli wszyscy wyjąwszy jednego. Na podwórzu Boxer trącał kopytem
chłopca stajennego leżącego twarzą w błocie, daremnie usiłując przewrócić
go na plecy. Chłopiec nie ruszał się.
– Nie żyje – stwierdził ze smutkiem Boxer. – Przecież nie chciałem go
zabić. Zapomniałem, że na nogach mam żelaza. Czy ktoś mi teraz uwierzy,
22że nie zrobiłem tego umyślnie?
– Porzućcie sentymenty, towarzyszu! – zawołał Snowball, którego rany
jeszcze krwawiły. – Wojna to wojna. Dobry człowiek to martwy człowiek.
– Nie chcę nikomu odbierać życia, nawet ludziom – powtórzył Boxer ze
łzami w oczach.
– Gdzie podziała się Mollie? – ktoś zawołał. Rzeczywiście, po klaczy
nie było śladu. Przez kilka minut panowało zamieszanie; obawiano się, że
ludzie wyrządzili jej krzywdę lub nawet uprowadzili. Wreszcie
odnaleziono Mollie w stajni: ukryła się tam, wcisnąwszy łeb w żłób
wypełniony sianem. Umknęła w popłochu z pola bitwy, na odgłos
wystrzału. Gdy zwierzęta wróciły z poszukiwań, okazało się, że chłopiec
stajenny, który został jedynie zamroczony, odzyskał przytomność i dał
nogę.
Zwierzęta zebrały się w gromadę, ślepia płonęły im z wielkiego
podniecenia, a każde wykrzykiwało o swoich bohaterskich czynach w
bitwie. Natychmiast zaimprowizowano uroczystość na cześć zwycięstwa.
Na maszt wciągnięto flagę, kilkanaście razy odśpiewano "Zwierzęta
Anglii", zabitej owcy wyprawiono uroczysty pogrzeb, a na jej grobie
zasadzono krzak głogu. Przedtem Snowball wygłosił mowę, podkreślając,
iż każde zwierzę powinno, jeśli zajdzie potrzeba, oddać życie za Folwark.
Wszystkie zwierzęta jednogłośnie wyraziły zgodę na ustanowienie
odznaczenia wojskowego "Bohater Zwierzęcy Pierwszej Klasy", którym
natychmiast udekorowano Snowballa i Boxera. Odznaczenie miało postać
mosiężnego medalu (były to w istocie stare końskie brzękadła, których cały
stos znaleziono w siodłami); postanowiono, że można je nosić w niedziele i
dni świąteczne. Ustanowiono także odznaczenie "Bohater Zwierzęcy
Drugiej Klasy", które przyznano pośmiertnie zabitej owcy.
Długo spierano się, jaką nazwę nadać bitwie. Wreszcie zdecydowano
się na "Bitwę pod Oborą", jako że właśnie stamtąd ruszyła zasadzka.
Odnaleziono w błocie dubeltówkę pana Jonesa, a ponieważ w domu stało
pudełko ładunków, postanowiono, że fuzję umieści się u stóp masztu,
niczym wiwatówkę, i co rok dwukrotnie odda się z niej strzał. Po raz
pierwszy – dwunastego października, w rocznicę Bitwy pod Oborą, po raz
drugi zaś – w wigilię świętego Jana, czyli w rocznicę Powstania.
235
Wraz ze zbliżaniem się zimy Mollie przysparzała coraz więcej
kłopotów. Każdego ranka spóźniała się do pracy, tłumacząc zwierzętom, że
zaspała; narzekała też na jakieś tajemnicze dolegliwości, choć apetyt jej
dopisywał. Przerywała robotę pod byle pretekstem i szła nad sadzawkę,
gdzie wystawała całymi godzinami, wpatrując się tępo w swoje odbicie.
Krążyły jednak również bardziej niepokojące pogłoski. Pewnego dnia, gdy
Mollie, wielce czymś rozradowana, spacerowała po podwórzu machając
ogonem i żując garstkę siana, podeszła do niej Clover i wzięła ją na stronę.
– Mollie – oznajmiła – chciałabym z tobą poważnie porozmawiać. Dziś
rano widziałam na własne oczy, jak patrzyłaś przez żywopłot dzielący nas
od Foxwood. Po przeciwnej stronie stał jeden z parobków pana Pilking–
tona. I – byłam wprawdzie daleko, jednak jestem prawie pewna, że to
zobaczyłam – on mówił coś do ciebie, a ty pozwalałaś mu głaskać się po
nosie. Co to ma znaczyć, Mollie?
– Nie głaskał mnie! W ogóle tam nie byłam! To wszystko nieprawda! –
krzyknęła Mollie podskakując nerwowo i grzebiąc kopytem w ziemi.
– Mollie! Spójrz mi w oczy. Czy możesz dać słowo honoru, że ten
parobek nie głaskał cię po nosie?
– To nieprawda! – powtórzyła Mollie, jednak nie potrafiła spojrzeć
Clover prosto w oczy; w następnej chwili odwróciła się i pogalopowała na
pole.
Nagła myśl uderzyła Clover. Nie mówiąc nic nikomu poszła do stajni i
rozgrzebała słomę na posłaniu Mollie. Odnalazła tam stosik kostek cukru
oraz kilkanaście pęków różnobarwnych wstążek.
W trzy dni później Mollie zniknęła. Przez kilka tygodni nikt o niej nie
słyszał, a potem gołębie doniosły, że spostrzegły ją za Willingdon. Była
zaprzężona do niewielkiej dwukółki polakierowanej na czerwono i czarno,
stojącej pod miejscowym pubem. Jakiś otyły, czerwony na gębie jegomość
w kraciastych bryczesach i w kamaszach, wyglądający na knajpiarza,
głaskał ją po nosie i podsuwał kostkę cukru. Mollie miała świeżo
podstrzyżoną sierść, a w grzywę na czole wpleciono jej szkarłatną wstążkę.
Zdaniem gołębi, wyglądała na zadowoloną. Nikt nigdy więcej o niej nie
24wspomniał.
W styczniu nadeszły siarczyste mrozy; ziemia stwardniała na kamień, w
polu nie było żadnej roboty. W wielkiej stodole odbyło się sporo wieców, a
świnie zajęły się planowaniem pracy na nadchodzący sezon. Utarło się, że
właśnie one, jako o niebo mądrzejsze od innych zwierząt, podejmowały
wszelkie decyzje dotyczące folwarku, choć postanowienia te nabierały
mocy dopiero po głosowaniu i aprobacie większości zgromadzonych. Taki
system byłby całkiem dobry, gdyby nie ustawiczne kłótnie Snowballa z
Napoleonem. Ci dwaj wadzili się dosłownie przy każdej okazji. Jeśli
pierwszy proponował, by obsiać więcej pola jęczmieniem, było pewne jak
to, że dwa razy dwa jest cztery, iż drugi zażąda więcej ziemi pod owies;
jeśli pierwszy orzekł, że na takim–a–takim polu można siać kapustę, drugi
twierdził, że nic podobnego – grunt nadaje się tylko pod rośliny okopowe.
Oba knury miały swoich zwolenników, a ich spory wzbudzały gwałtowne
dyskusje. Snowball często potrafił zjednać sobie większość dzięki swym
znakomitym wystąpieniom, poza tym jednak Napoleon przewyższał go
umiejętnością kaptowania sobie stronników. Znakomicie poszło mu z
owcami. Z czasem zaczęły z zamiłowaniem beczeć jak najęte – czy było
trzeba czy nie – "cztery nogi: dobrze, dwie nogi: źle", często przerywając w
ten sposób wiec. Zauważono, iż nabrały upodobania do takich koncertów
zwłaszcza w najważniejszych momentach przemówień Snowballa. Knur
ów dokładnie przestudiował kilka starych egzemplarzy "Rolnika i
Hodowcy Bydła", które znalazł w domu Jonesa, i snuł teraz wielkie plany
rozmaitych nowości i ulepszeń. Opowiadał uczonym tonem o drenach,
silosowaniu i tomasynie, a także opracował skomplikowany system
nawożenia pól przez zwierzęta, które miały oddawać kał bezpośrednio na
polach, codziennie w innym miejscu, by dzięki temu zaoszczędzić na
transporcie nawozów. Napoleon niczego nie proponował, jedynie
powtarzał spokojnie, że pomysły Snowballa są nic nie warte; ponadto
widać było, że czeka tylko na sposobność, by wziąć odwet na rywalu. Ich
najzajadlejszy spór dotyczył wiatraka.
Na rozległym pastwisku, opodal budynków gospodarczych, znajdowało
się niewielkie wzniesienie, najwyżej położone miejsce na folwarku. Po
zbadaniu terenu Snowball oświadczył, że właśnie tam najlepiej postawić
wiatrak, który będzie mógł napędzać prądnicę dostarczającą energii
elektrycznej. Dzięki temu oświetlono by stajnie i ogrzano je zimą; ponadto
ruszy piła tarczowa, sieczkarnia, krajalnia buraków oraz elektryczna dój
arka. Zwierzęta nigdy nie słyszały o podobnych wynalazkach (folwark
25należał do zacofanych i znajdowały się na nim jedynie najprostsze,
prymitywne narzędzia), wytrzeszczały więc oczy, gdy Snowball roztaczał
przed nimi obrazy wspaniałych maszyn wyręczających je w pracy, podczas
gdy one będą szczypać beztrosko trawę na łąkach lub doskonalić umysły
lekturą i konwersacją.
W ciągu kilku tygodni Snowball przygotował wszystkie plany.
Szczegóły techniczne zaczerpnął głównie z trzech książek należących
niegdyś do pana Jonesa:
Tysiąc pożytecznych usprawnień we własnym domu, Każdy może być
murarzem oraz Elektryczność dla początkujących. Na pracownię
przeznaczył szopę, w której dawniej stały inkubatory: podłoga była tam z
gładkiego i niezbyt twardego drewna i łatwo dawało się na niej rysować.
Knur zamykał się w szopie na całe godziny. Dookoła leżały książki
pozakładane kamieniami, a on, chwyciwszy kłykciami racicy kawałek
kredy, uwijał się szybko rysując jedną linię za drugą i po–kwikując cicho z
zaaferowania. Stopniowo kreski zmieniły się w skomplikowaną plątaninę
korb i kół zębatych, pokrywającą niemal połowę podłogi: choć zwierzęta
niczego nie pojmowały z tej gmatwaniny, robiła na nich wrażenie.
Wszystkie zachodziły przynajmniej raz dziennie do pracowni, by rzucić
okiem na rysunki. Przy–człapały nawet kury i kaczki, bacząc pilnie, by nie
zadeptać kredowych linii. Tylko Napoleon trzymał się na uboczu. Od
samego początku głosił, że jest przeciwnikiem budowy wiatraka. Jednak
pewnego dnia nieoczekiwanie zjawił się, by obejrzeć plany. Obszedł je
dookoła stąpając ciężko, dokładnie przyjrzał się wszystkiemu z bliska,
kilkakrotnie obwąchał kreski, wreszcie nagle podniósł nogę, oddał mocz na
rysunki i wyszedł bez słowa.
Sprawa wiatraka spowodowała podział wśród mieszkańców folwarku.
Snowball nie ukrywał, że budowa będzie trudnym przedsięwzięciem.
Należy wyrąbać kamienne bloki, ociosać je, zrobić ściany, wykonać
skrzydła, na koniec – zdobyć prądnice i kable. (Gdzie – tego już Snowball
nie powiedział.) Zapewniał jednak, że wszystkie prace potrwają rok. A gdy
wiatrak już stanie, zapowiadał, oszczędzi się tyle wysiłku, że zwierzęta
będą mogły pracować tylko przez trzy dni w tygodniu. Co się zaś tyczy
Napoleona, powtarzał on z naciskiem, że najpilniejszą potrzebą chwili jest
zwiększenie produkcji żywności, a jeśli będzie się tracić czas na jakieś
wiatraki, wszyscy na folwarku pozdychają z głodu. Zwierzęta podzieliły się
na dwa stronnictwa głosząc takie oto hasła: "Głosuj za Snowballem i
26trzema dniami pracy" oraz "Głosuj za Napoleonem i pełnym żłobem".
Tylko Benjamin nie wypowiedział się po żadnej ze stron. Nie wierzył ani w
to, że żywności będzie w bród, ani w to, że dzięki wiatrakowi zwierzętom
będzie lżej. Z wiatrakiem czy bez wiatraka, filozofował, życie pójdzie tak,
jak szło zawsze, to znaczy kiepsko.
Kolejnym przedmiotem sporu stała się obrona folwarku. Rozumiano
doskonale, że choć ludzie zostali pokonani w Bitwie pod Oborą, mogą w
każdej chwili powtórzyć atak, i to z jeszcze większą determinacją niż
poprzednio, by odbić gospodarstwo i przywrócić rządy Jonesa. Istniały
wszelkie powody, by tak przypuszczać, albowiem wieści o klęsce rozeszły
się po okolicy, powodując, iż zwierzęta w sąsiednich folwarkach zaczęły
coraz bardziej stawać okoniem. Snowball i Napoleon jak zwykle nie
zgadzali się i w tym punkcie. Napoleon twierdził bowiem, że zwierzęta
powinny przede wszystkim postarać się o broń palną i wyćwiczyć w jej
użyciu. Snowball był za wysyłaniem coraz liczniejszych stad gołębi, które
miały wzniecać bunt wśród zwierząt w całej okolicy. Pierwszy knur
przekonywał, że jeśli mieszkańcy folwarku nie potrafią obronić się sami,
zostaną niechybnie pokonani, drugi zaś dowodził, że gdy wszędzie
wybuchną powstania, zniknie potrzeba obrony przed kimkolwiek.
Zwierzęta słuchały najpierw Napoleona, potem Snowballa, i nie mogły się
zdecydować, komu przyznać rację; jakoś zawsze zgadzały się z tym, który
mówił ostatni.
Wreszcie nadszedł dzień, w którym plany Snowballa zostały ostatecznie
ukończone. Najbliższej niedzieli podczas zwykłego zgromadzenia miano
głosować o ich przyjęciu lub odrzuceniu. Gdy zwierzęta zebrały się w
wielkiej stodole, Snowball wstał i mimo że co pewien czas przerywało mu
beczenie owiec, przedstawił argumenty za budową. Sprzeciwił mu się
Napoleon. Powstał i bardzo spokojnie powiedział, że wiatrak to bzdura i
nikomu nie radzi głosować za; następnie usiadł. Jego wystąpienie trwało
niecałe pół minuty i wydawało się, że wcale mu nie zależy na przekonaniu
kogokolwiek. Snowball zerwał się, jakby pchnięty niewidzialną sprężyną;
wrzasnął na owce, które zaczęły swój koncert, i jął namiętnie apelować do
zgromadzenia, by poparło jego projekt. Dotychczas sympatie zwierząt
rozkładały się równomiernie między obu oponentów, jednak dar wymowy
Snowballa w jednej chwili zburzył tę równowagę. Knur w płomiennych
słowach przedstawił obraz Folwarku Zwierzęcego w niedalekiej
przyszłości, kiedy to z pleców zwierząt spadnie brzemię ciężkiej harówki.
Wyobraźnią sięgnął daleko, poza zwykłe sieczkarnie i krajalnice rzepy.
27Prąd, perorował, będzie napędzać młockarnie, pługi, brony, ubijarki,
żniwiarki i snopowiązałki; dzięki niemu oświetli się każdy boks, w którym
będzie ciepła i zimna woda oraz grzejnik elektryczny. Gdy umilkł, nikt nie
miał żadnych wątpliwości co do wyniku głosowania. W tej samej jednak
chwili Napoleon wstał i rzuciwszy Snowballowi szczególne, kosę
spojrzenie, wydał przenikliwy kwik, jakiego nigdy przedtem nie słyszano.
Na ów sygnał rozległo się na zewnątrz straszliwe ujadanie, a potem
dziewięć ogromnych psów w obrożach nabijanych mosiężnymi kolcami
wpadło jak burza do stodoły. Wszystkie rzuciły się wprost na Snowballa,
który ledwie uskoczył przed ich rozwartymi paszczami. W mgnieniu oka
znalazł się za wrotami, umykając ścigającej go sforze. Osłupiałym i
przerażonym zwierzętom dosłownie odebrało dech w piersiach; wszystkie
stłoczyły się na progu, obserwując pościg. Snowball pruł jak strzała po
rozległym pastwisku, prowadzącym ku szosie. Umykał tak szybko, jak
tylko potrafi umykać świnia, jednak bestie już go dopadały. Nagle potknął
się i było niemal pewne, że zginął. Ale nie – podniósł się i zaczął biec
jeszcze szybciej, choć psy znajdowały się tuż tuż. Wydawało się, że
najbliższy chwycił go za ogon, lecz na swoje szczęście knur zdołał się
jakoś uwolnić. Natężył wszystkie siły, pognał jeszcze szybciej, wyprzedził
psy dosłownie o kilkanaście centymetrów, dopadł dziury w żywopłocie i
nikt go nigdy więcej nie widział.
Przerażone zwierzęta weszły w milczeniu chyłkiem do stodoły. Po
chwili wbiegły tam w podskokach psy. Początkowo nikt nie miał pojęcia,
skąd się wzięły na folwarku, wkrótce jednak wszystko stało się jasne: były
to te same szczenięta, które Napoleon odebrał niegdyś matkom i wziął na
wychowanie. Choć nie osiągnęły jeszcze dojrzałego wieku, były potężnej
postury, a srogim wyglądem dorównywały wilkom. Nie odstępowały
Napoleona. Zauważono, że merdają doń ogonami, tak jak zwykły to czynić
inne psy na widok pana Jonesa.
Napoleon, mając psy za sobą, wstąpił teraz na to samo podwyższenie,
na którym spoczywał niegdyś Major, gdy wygłaszał pamiętną mowę.
Oświadczył zebranym, że odtąd nie będzie już wieców w niedzielne
poranki. Są zbędne, ogłosił, a ponadto zwierzęta tracą czas na darmo. W
przyszłości wszelkie zagadnienia związane z pracą na folwarku będzie
rozstrzygać specjalny komitet świń pod jego osobistym przewodnictwem.
Członkowie takiego komitetu spotkają się na osobności, a potem
zawiadomią folwark o podjętych decyzjach. Zwierzęta będą się zbierać w
28każdą niedzielę rano, by oddać honory fladze, odśpiewać "Zwierzęta
Anglii" oraz wysłuchać rozporządzeń dotyczących planu pracy na
nadchodzący tydzień; jednak swobodne dyskusje zostaną skasowane.
Mimo wstrząsu, jakiego zwierzęta doznały po wygnaniu Snowballa,
słowa Napoleona wywołały pewne zaskoczenie. Niektórzy z obecnych
może by i protestowali, jednak brakowało im jakoś odpowiednich
argumentów. Nawet Boxer poczuł się niewyraźnie. Stulił uszy, zaczął
potrząsać grzywą i usiłował zebrać myśli, jednak mimo wysiłków nie
zdołał powiedzieć ani słowa. Okazało się za to, że niektóre świnie nie
zapomniały języka w gębie. Cztery młode tuczniki siedzące w pierwszym
rzędzie wydały przenikliwy kwik niezadowolenia;
wszystkie zerwały się z miejsc i zaczęły jednocześnie mówić. Nagle psy
otaczające Napoleona wydały głuche, ostrzegawcze warknięcie: protesty
ustały jak nożem uciął, a wieprzki usiadły z powrotem. Wówczas odezwały
się przeraźliwym beczeniem owce, wykrzykując:
"Cztery nogi: dobrze, dwie nogi: źle"; trwało to blisko kwadrans i do
reszty uniemożliwiło jakąkolwiek dalszą dyskusję.
Po pewnym czasie wysłano do zwierząt Squealera, by wyjaśnił sens
nowych zarządzeń.
– Towarzysze – zaczął – ufam, że każdy z was w pełni docenia
poświęcenie, które wziął na barki towarzysz Napoleon podejmując ten
dodatkowy obowiązek. Niech nikomu się nie wydaje, towarzysze, że
pełnienie funkcji przywódcy jest przyjemnością! Wprost przeciwnie:
stanowisko to oznacza przyjęcie głębokiej i rozległej odpowiedzialności.
Nikt nie jest gorętszym niż towarzysz Napoleon orędownikiem zasady,
wedle której wszystkie zwierzęta są równe. Zapewniam, że byłby
najszczęśliwszą świnią pod słońcem, gdybyście mogli podejmować decyzje
sami. Jednak niekiedy mogłaby zdarzyć się wam niewłaściwa decyzja,
towarzysze – i co wtedy? Przypuśćmy na przykład, że postanowiliście
poprzeć Snowballa i jego mrzonki o wiatrakach; Snowballa, który, jak
obecnie wiadomo, okazał się niewiele lepszy od zwykłego kryminalisty.
– Ale walczył dzielnie w Bitwie pod Oborą – zauważył ktoś.
– Odwaga to jeszcze nie wszystko – odparł Squea–ler. – Daleko
ważniejsze są lojalność i posłuszeństwo. Co zaś do Bitwy pod Oborą,
jestem pewny, że nadejdzie dzień, w którym okaże się, iż jego dokonania
zostały wyolbrzymione. Dyscyplina, towarzysze, żelazna dyscyplina! Oto
29hasło dnia. Jeden fałszywy krok, towarzysze, i wrogowie wsiądą nam na
karki.
Czy jesteście zupełnie przekonani, że nie chcecie powrotu Jonesa?
I znów na takie dictum nikt nie znalazł odpowiedzi. Oczywiście
zwierzęta nie chciały powrotu Jonesa i jeśli niedzielne zebrania miałyby
spowodować ów powrót, nie ulegało wątpliwości, iż należy je skasować.
Boxer, który zdążył już wszystko przemyśleć, dał wyraz ogólnemu
uczuciu, oświadczając: "Jeśli tak mówi towarzysz Napoleon, musi to być
słuszne". Odtąd maksymę:
"będę pracować jeszcze więcej" uzupełnił inną: "Napoleon ma zawsze
rację".
Tymczasem pogoda zelżała i nadeszła pora wiosennych orek. Szopę, w
której Snowball robił plany wiatraka, zamknięto na cztery spusty: wszyscy
byli przekonani, że rysunki starto z podłogi. Każdego niedzielnego
przedpołudnia o godzinie dziesiątej zwierzęta gromadziły się w wielkiej
stodole, by wysłuchać rozkazów na nadchodzący tydzień. Odkopano w
sadzie nagą już czaszkę Majora i umieszczono na pieńku u stóp masztu,
obok fuzji. Po wciągnięciu flagi udające się do stodoły zwierzęta musiały
przedefilować przed czaszką w skupieniu. W sali zebrań nie siedziały już
wszystkie razem, jak niegdyś. Napoleon, Squealer oraz pewien wieprz
imieniem Minimus, obdarzony szczególnym talentem do układania pieśni i
poematów, sadowili się na przedzie podwyższenia; całą trójkę otaczało
półkolem dziewięć młodych psów, a pozostałe świnie siedziały z tyłu.
Reszta zwierząt zajmowała miejsca naprzeciw, wypełniając środek stodoły.
Napoleon odczytywał rozkazy szorstkim, żołnierskim tonem i po
odśpiewaniu "Zwierząt Anglii" wszyscy się rozchodzili.
Trzeciej niedzieli po wygnaniu Snowballa zwierzęta zostały nieco
zaskoczone obwieszczeniem Napoleona, iż wiatrak będzie jednak
budowany. Knur nie podał żadnych powodów zmiany decyzji; po prostu
zapowiedział, że podjęcie tego dodatkowego zadania oznacza bardzo
ciężką pracę, a nawet konieczność zmniejszenia racji żywnościowych.
Wszystko zostało przygotowane aż do najdrobniejszego szczegółu.
Specjalnie powołany komitet świń w pocie czoła opracowywał plany przez
ostatnie trzy tygodnie. Obliczono, że postawienie wiatraka wraz z
rozmaitymi ulepszeniami zajmie dwa lata.
Tego wieczoru Squealer tłumaczył w zaufaniu zwierzętom, że Napoleon
nigdy właściwie nie był przeciwnikiem budowy wiatraka. Wprost
30przeciwnie, to właśnie on od samego początku popierał projekt, a plany,
które Snowball rysował na podłodze wylęgami, zostały wykradzione z jego
papierów. Wiatrak był faktycznie pomysłem Napoleona.
– Zgoda – zauważył ktoś – dlaczego więc tak mu się sprzeciwiał?
W tym momencie Squealer zrobił bardzo chytrą minę.
– Był to – wyjaśniał – podstęp towarzysza Napoleona. On tylko udawał,
że uważa projekt za mrzonkę;
był to po prostu manewr, który miał doprowadzić do pozbycia się
Snowballa, osobnika niebezpiecznego, a na dobitkę wywierającego fatalny
wpływ na otoczenie.
Ale teraz, gdy Snowballa już nie ma, można przystąpić do budowy,
która będzie przebiegać bez zakłóceń. Jest to coś – wyjaśniał Squealer – co
nazywa się taktyką. Taktyka, towarzysze, taktyka – powtórzył kilkakrotnie,
kiwając się, kręcąc ogonkiem i chichocząc wesoło. Wprawdzie zwierzęta
nie były pewne, co oznacza to słowo, jednak Snowball mówił tak
przekonywająco, a trzy psy, które dziwnym zbiegiem okoliczności znalazły
się w pobliżu, warczały tak groźnie, że wyjaśnienie przyjęto bez dalszych
pytań.
316
Przez cały rok zwierzęta harowały bez wytchnienia. Jednak na nic nie
narzekały, nie szczędziły trudu i poświęceń, dobrze wiedząc, że pracują
wyłącznie dla własnej korzyści oraz dla dobra przyszłych zwierzęcych
pokoleń, a nie dla bandy ludzi – próżniaków i złodziei.
Wiosną i latem pracowały po sześćdziesiąt godzin tygodniowo, a w
sierpniu Napoleon zapowiedział, że trzeba będzie również skasować
wypoczynek w niedzielne popołudnia. Zajęcia w tym czasie byłyby
oczywiście najzupełniej dobrowolne, ale każde zwierzę, które się od nich
uchyli, otrzyma tylko połowę racji żywnościowych. I tak jednak musiano
zrezygnować z kilku zaplanowanych zadań. Plony nie były już tak dobre
jak poprzedniego roku, a dwa pola, które wczesnym latem miały być
obsiane roślinami okopowymi, leżały odłogiem, ponieważ orki nie
rozpoczęto we właściwym terminie. Łatwo było przewidzieć, że
nadchodząca zima będzie ciężka.
Budowa wiatraka przysparzała nieprzewidzianych kłopotów. Na terenie
folwarku znajdowało się zagłębienie, z którego obficie urabiano wapień, a
w jednej z szop znaleziono duże zapasy piasku i cementu, materiały
budowlane znajdowały się więc pod ręką. Jednak wielkim problemem, z
którym zwierzęta nie potrafiły się początkowo uporać, było rozbijanie brył
wapienia na kawałki odpowiedniej wielkości. Można było tego dokonać
wyłącznie za pomocą kilofów i łomów żelaznych, którymi nie potrafiło
posługiwać się żadne zwierzę, bo też i żadne zwierzę nie umiało stanąć na
tylnych nogach. Dopiero po tygodniach bezowocnych wysiłków ktoś wpadł
na trafny pomysł, by wykorzystać siłę ciążenia. Masywne głazy, zbyt
wielkie na potrzeby budowy, leżały na dnie kamieniołomu. Zwierzęta
obwiązywały je linami, a potem wszystkie razem, kozy, konie, owce, każde
zwierzę, które mogło utrzymać linę – nawet świnie czasem pomagały w
gorących momentach – z rozpaczliwą powolnością wlokły bryły na szczyt
wzniesienia, skąd spychano je w dół, gdzie rozbijały się na kawałki.
Przenoszenie rozkruszonego materiału było już stosunkowo łatwe. Konie
wywoziły go w wozach, owce wlokły pojedyncze bloki, nawet Muriel i
Benjamin zaprzęgały się do starej dwukółki, uczestnicząc we wspólnym
wysiłku. U schyłku lata zebrano wystarczający zapas kamieni, a następnie
32pod nadzorem świń rozpoczęto budowę.
Postępowała ona jednak powoli i żmudnie. Często wciągnięcie
pojedynczej bryły wapienia na szczyt wzgórka kosztowało cały dzień
nieopisanego trudu i mozołu, a bywało, że gdy kamień spadł, nie rozbijał
się. Zwierzęta nie osiągnęłyby wiele, gdyby nie Boxer, którego siła
dorównywała chyba sile pozostałych mieszkańców folwarku razem. Gdy
wleczony ciężar zaczynał się staczać, ściągając w dół krzyczące z rozpaczy
zwierzęta, koń zawsze przychodził w sukurs: napinał potężne mięśnie,
naprężał linę i zatrzymywał głaz. Wspinał się ciężko, krok po kroku,
szybko oddychał, czubki podków wczepiały się w grunt, a z wielkich
boków zwierzęcia lały się strumienie potu. Ów widok napełniał wszystkich
podziwem. Clover ostrzegała niekiedy Boxera, żeby uważał na siebie i nie
przeciążał mięśni, jednak koń jej nie słuchał. Uznał, że jego dwie
maksymy: "Będę pracować jeszcze więcej" i "Napoleon ma zawsze rację"
są wystarczającą receptą na wszystkie problemy. Umówił się z kogutkiem,
by ten budził go trzy kwadranse zamiast pół godziny przed innymi
zwierzętami. W wolnych chwilach, które teraz zdarzały się jedynie z
rzadka, chadzał samotnie do kamieniołomu, ładował wóz odłamkami
wapienia i bez niczyjej pomocy ciągnął go na plac budowy.
Mimo ciężkiej pracy zwierzętom nie działo się tego lata źle. Jeśli nawet
nie miały więcej pożywienia niż za rządów Jonesa, nie miały też go mniej.
Korzyść wypływająca z tego, że produkowały żywność tylko dla siebie i
nie musiały już utrzymywać pięciorga ludzi––mamotrawców, była tak
wielka, iż trzeba byłoby wielu porażek, by to zniwelować. Wielokroć
zwierzęce metody pracy okazywały się też wydajniejsze i szybsze od
ludzkich. Niektóre czynności, na przykład pielenie, można było teraz
wykonać tak starannie, jak nie potrafiłby żaden człowiek. A ponieważ
żadne zwierzę już nie kradło, nie było potrzeby odgradzania pastwisk od
pól uprawnych; w ten sposób zaoszczędzono wiele pracy na utrzymaniu w
dobrym stanie ogrodzeń i furtek. Niemniej jednak, u schyłku lata zaczęto
odczuwać rozmaite nieprzewidziane niedostatki. Brakowało parafiny,
oleju, gwoździ, sznura, biszkoptów dla psów, żelaza na końskie podkowy,
a żadnego z tych artykułów nie dało się wyprodukować własnymi siłami.
Później spodziewano się zapotrzebowania na nasiona, nawozy sztuczne,
ponadto różne narzędzia, wreszcie zaś – maszyny do wiatraka. Nikt nie
miał zielonego pojęcia, skąd to wszystko wziąć.
Pewnego niedzielnego poranka, gdy zwierzęta się zebrały, aby
33wysłuchać rozkazów, Napoleon ogłosił, że zdecydował się prowadzić nową
politykę. Odtąd Folwark Zwierzęcy nawiąże stosunki handlowe z
sąsiednimi gospodarstwami, oczywiście nie dla zarobku, ale po prostu w
celu zdobycia pewnych towarów, które są pilnie potrzebne. Uruchomienie
wiatraka jest ważniejsze od czegokolwiek innego, oznajmił. Poczynił tedy
odpowiednie kroki, by sprzedać stertę siana oraz część tegorocznego zbioru
jęczmienia, a później, jeśli potrzeba będzie więcej pieniędzy, zdobędzie się
je sprzedając jaja, na które jest zawsze zbyt w Willingdon. Kury, dodał
knur, powinny z radością ponieść tę ofiarę, traktując ją jako własny,
szczególny wkład w dzieło budowy wiatraka.
Również tym razem zwierzęta poczuły się jakoś niewyraźnie. Nigdy nie
zadawać się z ludźmi, nigdy nie zajmować się handlem, nigdy nie używać
pieniędzy – czyż postanowienia te nie znalazły się wśród
najwcześniejszych uchwał, podjętych na ich pierwszym, triumfalnym
wiecu po wygnaniu Jonesa? Wszystkie zwierzęta miały w pamięci te
uchwały lub przynajmniej tak im się wydawało. Cztery młode wieprzki,
które protestowały, gdy Napoleon skasował wiece, wydały nieśmiały kwik
sprzeciwu; ten jednak natychmiast ucichł, bo psy warknęły wściekle.
Potem, jak zwykle, owce zabeczały: Cztery nogi: dobrze, dwie nogi: źle!" i
szybko zapomniano o tym drobnym incydencie. Wreszcie Napoleon uniósł
racicę, by uciszyć zgromadzenie, i ogłosił, że wszystko już załatwił. Żadne
zwierzę nie będzie musiało stykać się z ludźmi; byłoby to wysoce
niepożądane. On sam gotów jest wziąć na barki wszelkie sprawy związane
z prowadzeniem transakcji. Niejaki pan Whymper, prawnik z Willingdon,
zgodził się pośredniczyć między Folwarkiem Zwierzęcym i światem
zewnętrznym; w każdy poniedziałkowy ranek będzie przyjeżdżać po
instrukcje. Napoleon zakończył przemówienie zwykłym okrzykiem: "Niech
żyje Folwark Zwierzęcy!" i po odśpiewaniu hymnu "Zwierzęta Anglii"
zebranie zostało rozwiązane.
Wkrótce Squealer obszedł obory, stajnie i kurniki, łagodząc niepokój
zwierząt. Zapewniał je, że wniosek dotyczący zakazu zajmowania się
handlem i używania pieniędzy nigdy właściwie nie został uchwalony, czy
też nawet zgłoszony. Tak się tylko wszystkim wydawało, a źródłem
nieporozumienia były zapewne kłamstwa rozsiewane przez Snowballa.
Wprawdzie kilka zwierząt miało jeszcze pewne wątpliwości, jednak
Squealer zadał im kilka chytrych pytań: "Czy jesteście pewni, towarzysze,
że to się wam nie śniło? Czy macie jakikolwiek dowód na istnienie takiej
uchwały? Czy gdzieś ją zapisano?" Ponieważ nie ulegało żadnej
34wątpliwości, że nikt nie widział takiego dokumentu, zwierzęta uznały, że
się po prostu pomyliły.
Tak jak ustalono, w każdy poniedziałek na folwark przyjeżdżał pan
Whymper. Był on niedużym człowieczkiem o cwaniackim wyglądzie; nosił
bokobrody, a choć był tylko drobnym doradcą, miał jednak sporo sprytu i
pierwszy zrozumiał, że Folwark Zwierzęcy będzie potrzebować pośrednika
i że taki interes mu się opłaci. Zwierzęta patrzyły przerażone, jak człowiek
kręci się po dziedzińcu, i unikały go, jak mogły. Tym niemniej, widok
Napoleona na czworakach, wydającego polecenia Whymperowi stojącemu
na dwóch nogach, łechtał ich próżność i częściowo pozwolił pogodzić się z
nową sytuacją. Obecnie stosunki z ludźmi uległy zmianie.
Zawiść sąsiadów, gdy zwierzętom zaczęło się lepiej powodzić,
bynajmniej nie zmalała, wprost przeciwnie:
ludzie nienawidzili teraz zwierząt jak nigdy dotąd. Każdy w okolicy był
święcie przekonany, że folwark prędzej czy później zbankrutuje, a nade
wszystko – że wiatrak okaże się wielkim niewypałem. Udowadniano sobie
przy piwie, posługując się wykresami, że budowla musi się zawalić, jeśli
zaś nawet stanie, to i tak maszyny nie będą działać. A jednak mimowolnie
zaczęto stopniowo spoglądać z pewnym szacunkiem na sprawność, z jaką
zwierzęta sobie radziły. Jednym z objawów tego szacunku było to, że
zaprzestano używać poprzedniej nazwy Folwarku Zwierzęcego i już nie
upierano się przy mianie "Folwark Dworski". Przestano również popierać
Jonesa, który porzucił nadzieje na odzyskanie gospodarstwa i osiedlił się w
innej części kraju. Dotychczas Folwark Zwierzęcy utrzymywał kontakty ze
światem zewnętrznym wyłącznie za pośrednictwem Whym–pera, wciąż
jednak krążyły pogłoski, że Napoleon lada dzień nawiąże porozumienie
handlowe albo z panem Pilkingtonem z Foxwood, albo z panem
Frederickiem z Pinchfieid – w żadnym wszakże wypadku, jak zauważono,
z obydwoma naraz.
Mniej więcej w tym czasie świnie nieoczekiwanie przeniosły się do
domu pana Jonesa i zamieszkały tam na stałe. Zwierzętom znów się
wydawało, że wcześniej podjęto rezolucję przeciw takiemu postępowaniu,
ale Squealer ponownie je przekonał, iż są w błędzie. Jest bezwzględnie
konieczne, dowodził, by świnie, które wykonują na folwarku pracę
umysłową, mogły mieć do niej odpowiednie warunki. Ponadto godności
Przywódcy (ostatnio zaczął tytułować Napoleona "Przywódcą") bardziej
odpowiada mieszkanie w domu niż w zwykłym chlewie. Mimo to niektóre
35zwierzęta były poruszone, gdy usłyszały, że świnie nie tylko spożywają
posiłki w kuchni, a bawialnię zamieniły w pokój wypoczynkowy, ale
również sypiają w łóżkach. Boxer przeszedł nad tym do porządku
dziennego, mówiąc jak zwykle:
"Napoleon ma zawsze rację", jednak Clover, której wydawało się, że
pamięta wyraźny zakaz używania łóżek, poszła pod stodołę i usiłowała
odczytać Siedem Przykazań, które wypisano na ścianie. Ponieważ umiała
odczytać tylko pojedyncze litery, przywołała Muriel.
– Muńel – poprosiła – przeczytaj mi Czwarte Przykazanie. Czy nie ma
tam czegoś o tym, że nie wolno sypiać w łóżku?
Muriel z pewnym trudem przesylabizowała napis.
– Tam jest napisane: "Żadne zwierzę nie będzie spać w łóżku z
prześcieradłami"– powiedziała wreszcie.
Clover jakoś dziwnie nie mogła sobie przypomnieć, żeby Czwarte
Przykazanie wspominało o prześcieradłach; skoro jednak wypisano to na
ścianie, widocznie tak było. Squealer, który akurat przechodził opodal w
asyście dwóch czy trzech psów, natychmiast przedstawił ów sporny punkt
we właściwym świetle.
– Zapewne już słyszałyście, towarzyszki, że my, świnie, sypiamy teraz
w łóżkach, w domu Jonesa. Dlaczegóżby nie? Doprawdy, nie sądziłyście
chyba, że istnieje jakiś zakaz używania łóżek? Łóżko jest po prostu
miejscem do spania. Wiązka słomy w boksie jest także, ściśle biorąc,
łóżkiem. Zakaz dotyczył prześcieradeł, które są wynalazkiem człowieka.
Usunęliśmy prześcieradła i zastąpiliśmy je kocami. Łóżka są rzeczywiście
bardzo wygodne! Jednak podkreślam, towarzyszki, nie zapewniają nam
takiej wygody, na jaką zasługujemy, biorąc pod uwagę całą tę pracę
umysłową, którą musimy obecnie wykonywać. Przecież nie pozbawicie nas
chyba miejsca wytchnienia, prawda towarzyszki? Chyba nie chciałybyście,
żebyśmy byli zbyt zmęczeni, by sprostać obowiązkom? Z pewnością żadna
z was nie chce powrotu Jonesa?
Koza i klacz natychmiast zapewniły go, że nie chcą Jonesa, i odtąd nikt
już nie kwestionował tego, iż świnie śpią w łóżkach. A gdy po kilku dniach
ogłoszono, że będą wstawać godzinę później od innych zwierząt, też nie
słyszano żadnych protestów.
Jesienią zwierzęta były utrudzone, ale szczęśliwe. Rok okazał się trudny
i po sprzedaży części ziarna zapasy na zimę nie pozostały zbyt obfite,
36jednak perspektywa posiadania wiatraka powodowała, że nikt nie upadał na
duchu. Budowa była na półmetku. Po żniwach wypadło kilkanaście
bezdeszczowych, pogodnych dni; wszystkie zwierzęta mozoliły się wtedy
jeszcze bardziej niż zwykle, uważały bowiem, że warto taszczyć od świtu
do zmroku ciężkie kamienne bloki, jeśli można przez to podciągnąć ścianę
jeszcze o kilkanaście centymetrów. Boxer wstawał nawet w środku nocy i
pracował w pojedynkę przy świetle jesiennego księżyca. W wolnych
chwilach zwierzęta obchodziły dookoła na wpół zbudowany wiatrak,
podziwiając grubość i pionowość murów i zachwycając się, że oto bez
niczyjej pomocy potrafiły wznieść tak imponującą budowlę. Tylko stary
Benjamin nie chciał cieszyć się wiatrakiem, rzucając jedynie dwuznaczne
uwagi, że osły mają długie życie.
Nadszedł listopad, a wraz z nim porywiste, połu–dniowo–zachodnie
wiatry. Musiano przerwać budowę, bo było zbyt mokro na mieszanie
cementu. Wreszcie nadeszła noc, gdy wichura rozszalała się tak
gwałtownie, że budynki aż drżały w posadach, a ze stodoły spadło kilka
dachówek. Obudziły się kury, skrzecząc z przerażenia, albowiem
wszystkim jednocześnie się śniło, że słyszą w oddali wystrzał z dubeltówki.
Rankiem zwierzęta wyszły na zewnątrz i ujrzały, że maszt leży złamany, a
rosnący na skraju sadu wiąz został wyrwany z korzeniami. W chwilę
później wydały okrzyk rozpaczy. Widok był zaiste przerażający. Wiatrak
leżał w gruzach.
Całą gromadą rzuciły się na wzniesienie. Napoleon, który jedynie z
rzadka wychodził na przechadzkę, biegł teraz na czele. Tak, owoc ich
wysiłków został zrównany z ziemią, kamienie zbierane z takim trudem
leżały rozrzucone. Zwierzęta chwyciła za gardło czarna rozpacz; wszystkie
stały nieruchomo, wpatrzone w gruzowisko. Napoleon dreptał w milczeniu
tam i z powrotem, co chwila węsząc przy ziemi. Zesztywniał mu ogonek,
którym knur zaczął szybko wymachiwać na boki, co świadczyło o
intensywnym wysiłku umysłowym. Wreszcie przystanął, jakby podjął jakąś
decyzję.
– Towarzysze – zaczął łagodnie – czy wiecie, kto jest za to
odpowiedzialny? Czy wiecie, kim jest wróg, który zakradł się nocą i
zniszczył wiatrak? SNOW–BALL! – zagrzmiał nieoczekiwanie. – To
sprawka Snowballa! Powodowany czystą złośliwością, knując, jak
pokrzyżować nasze plany i zemścić się za wygnanie, wśliznął się tu pod
osłoną nocy i zniweczył efekt niemal całego roku pracy. Towarzysze,
37ogłaszam wyrok śmierci na Snowballa. "Bohater Zwierzęcy Drugiej Klasy"
i pół korca jabłek dla tego, kto wymierzy mu sprawiedliwość. Cały korzec
dla tego, kto schwyta go żywcem!
Zwierzęta były głęboko tym wstrząśnięte, iż Snow–ball mógł się
dopuścić równie podłego czynu. Rozległy się okrzyki oburzenia i każdy
zaczął przemyśliwać, jak przydybać zdrajcę, gdyby kiedykolwiek pokazał
się na folwarku. Niemal natychmiast odkryto w trawie opodal wzniesienia
ślady świńskich racic. Ciągnęły się tylko przez kilka metrów, lecz
najwyraźniej prowadziły do otworu w żywopłocie. Napoleon węszył w
skupieniu i orzekł, że pozostawił je Snowball. Jego zdaniem musiał on
przybyć z kierunku Foxwood.
– Nie marnujmy czasu, towarzysze! – zawołał po zbadaniu tropów. –
Mamy sporo pracy. Z nastaniem świtu zaczynamy odbudowę wiatraka i
będziemy ciągnąć ją przez całą zimę, bez względu na pogodę. Pokażemy
temu godnemu pogardy renegatowi, że nie tak łatwo zniszczyć owoce
naszego wysiłku. Pamiętajcie, towarzysze – nie będzie żadnych zmian w
planach, które musimy wykonać z dokładnością co do dnia. Naprzód,
towarzysze! Niech żyje wiatrak! Niech żyje Folwark Zwierzęcy!
387
Zima była sroga. Po wichurach przyszedł deszcz ze śniegiem, potem
śnieg, a następnie ścisnął ostry mróz, który nie zelżał aż do połowy lutego.
Zwierzęta mozoliły się przy odbudowie wiatraka tak ciężko, jak potrafiły,
dobrze wiedząc, że obserwują je dziesiątki zawistników i że zazdrośni
ludzie będą się cieszyć i triumfować, jeśli wiatrak nie zostanie ukończony
na czas.
Złośliwi sąsiedzi udawali, iż nie wierzą, że to Snowball zniszczył
wiatrak: twierdzili, że budowla się zawaliła, bo miała zbyt cienkie ściany.
Zwierzęta dobrze wiedziały, że powód był inny. Zdecydowano jednak
postawić ściany o grubości blisko metra zamiast półmetrowych, jak
poprzednio; wymagało to wszakże zebrania znacznie większej ilości
wapienia. Przez długi czas kamieniołom pokrywał głęboki śnieg i nie
można było przystąpić do pracy. W ciągu kilku dni suchej i mroźnej
pogody poczyniono wprawdzie niewielkie postępy, lecz była to okrutna
harówka, a na dobitkę zwierzęta nie pracowały już tak żwawo jak niegdyś.
Stale trzęsły się z zimna, a często bywały głodne. Jedynie Boxer i
Clover nie upadały na duchu. Squealer często wygłaszał błyskotliwe mowy
o radości, jaką daje wypełnianie obowiązku, i o godności pracy, jednak dla
zwierząt znacznie lepszym natchnieniem była siła mięśni Boxera oraz jego
niezłomne hasło: "Będę pracować jeszcze więcej!"
W styczniu skurczyły się zapasy żywności. Ograniczono drastycznie
racje ziarna i ogłoszono, że w zamian zostanie zwiększony przydział
kartofli. Niestety, jak się okazało, większość ziemniaków zamarzła w
kopcach, których jesienią nie przykryto odpowiednio grubo. Bulwy
zmiękły i straciły barwę; tylko pojedyncze sztuki nadawały się do jedzenia.
Bywały dni, gdy zwierzęta nie miały żadnego pokarmu oprócz sieczki i
buraków pastewnych. Wydawało się, że głód zaczyna im zaglądać w oczy.
Należało za wszelką cenę ukryć ów fakt przed światem. Ośmieleni
zniszczeniem wiatraka ludzie wciąż wymyślali coraz to nowe kłamstwa na
temat Folwarku. Ponownie zaczęto twierdzić, że jego mieszkańcy zdychają
z głodu i od różnych chorób, że toczą się wśród nich nieustanne walki,
wreszcie – że pożerają się wzajemnie i zabijają własne młode. Napoleon
39doskonale zdawał sobie sprawę z fatalnych skutków, jakie mogłyby
nastąpić, gdyby wyszło na jaw, jak się przedstawia sytuacja żywnościowa,
postanowił więc wykorzystać Whympera, żeby zamydlić wrogom oczy.
Dotychczas mieszkańcy Folwarku prawie nie widywali pośrednika, gdy
przyjeżdżał co poniedziałek, jednak obecnie nakazano kilku wybranym
zwierzętom, w większości owcom, by w jego obecności wspominały, niby
to mimochodem, iż racje pokarmowe zostały zwiększone. Ponadto
Napoleon przykazał, by niemal puste skrzynie stojące w spichlerzu
napełniono prawie po brzegi piaskiem, a na wierzch wysypano resztki
ziarna i mąki. Pod jakimś wiarygodnym pretekstem przeprowadzono
Whympera przez spichlerz, tak by zobaczył te skrzynie. Podstęp się udał, a
prawnik opowiadał potem sąsiadom, że na Folwarku Zwierzęcym żywności
jest pod dostatkiem.
Niemniej jednak pod koniec stycznia stało się jasne, iż trzeba
koniecznie gdzieś zdobyć nieco ziarna. W tym czasie Napoleon rzadko
ukazywał się publicznie, całe dnie spędzając w domu Jonesa, którego
wszystkie wejścia były strzeżone przez groźne psy. Gdy opuszczał
siedzibę, zawsze czynił to z wielką pompą; otaczała go wtedy zwarta
eskorta złożona z sześciu psów, które zaczynały warczeć, ilekroć jakieś
zwierzę podeszło zbyt blisko. Często knur nie pokazywał się nawet w
niedzielę rano; wydawał wtedy rozkazy za pośrednictwem którejś ze świń,
najczęściej Squealera.
Pewnego niedzielnego poranka Squealer ogłosił, że kury, dla których
nadszedł właśnie czas nioski, muszą oddawać swoje jajka. Napoleon
zawarł bowiem, za pośrednictwem Whympera, umowę na dostawę
czterystu jaj tygodniowo. Za uzyskane pieniądze miano zakupić
dostateczną ilość ziarna i mąki, aby zwierzęta mogły wyżywić się aż do
lata, kiedy to warunki życia się poprawią.
Gdy usłyszały to kury, podniosły straszliwy lament. Wprawdzie
uprzedzono je wcześniej, że takie poświęcenie może okazać się konieczne,
jednak nie wierzyły, iż dojdzie do najgorszego. Dopiero co przydzielono im
partie jaj do wysiedzenia i teraz protestowały, krzycząc, że odbieranie ich
jest morderstwem. Po raz pierwszy od wygnania Jonesa na folwarku
wybuchł rodzaj buntu. Pod wodzą trzech czarnych minorek kury
zdecydowanie postanowiły pokrzyżować zamiary Napoleona. Pod–fruwały
więc aż pod krokwie i znosiły tam jajka, które spadały i rozbijały się.
Napoleon podjął szybkie i bezwzględne kroki. Nakazał wstrzymać kurom
40racje żywnościowe i ostrzegł, iż każde zwierzę, które ośmieli się podać im
choćby jedno ziarnko, zostanie ukarane śmiercią. Psy dopilnowały
wykonania rozkazów. Kury wytrzymały przez pięć dni, potem
skapitulowały i powróciły do swoich koszy. Dziewięć buntowniczek
zmarło. Ich ciała pochowano w sadzie, po czym ogłoszono, że zdechły na
kokcydiozę. Whymper nigdy nie dowiedział się o zajściu, a jajka zostały
dostarczone zgodnie z umową; chłopak od miejscowego kupca przyjeżdżał
raz na tydzień furgonetką, by odebrać towar.
Przez cały ten czas Snowballa nikt nie widział na oczy. Chodziły
jedynie słuchy, iż ukrywa się w którymś z sąsiednich folwarków, w
Foxwood albo w Pinchfield. Obecnie Napoleon był w nieco lepszych
stosunkach z okolicznymi gospodarzami. Akurat w obejściu odkryto stos
drewna, ułożony tam dziesięć lat temu, gdy karczowano lasek bukowy.
Drewno było dobrze wyle–żałe i Whymper doradzał Napoleonowi jego
sprzedaż; zarówno pan Pilkington, jak i pan Frederick przejawiali chęć
kupna. Napoleon dłuższy czas wahał się, kogo wybrać. Zauważono
wszelako, iż gdy tylko był bliski porozumienia z Frederickiem,
opowiadano, że Snow–ball ukrywa się w Foxwood; gdy zamierzał sprzedać
buczynę Pilkingtonowi, Snowball "przenosił się" do Pinchfield.
Nagle wczesną wiosną wybuchła bomba. Oto okazało się, że Snowball
potajemnie nawiedza nocami folwark! Zwierzęta były tak poruszone, że aż
nie mogły usnąć. Mawiano, że regularnie zakrada się chyłkiem pod osłoną
mroku i czyni rozmaite szkody. To właśnie on ukradł zboże, przewrócił
wiadra z mlekiem, potłukł jaja, stratował świeżo obsiane zagony, obgryzł
korę z drzew owocowych. Odtąd weszło w zwyczaj przypisywanie
wszelkiego zła Snowballowi. Jeśli stłukła się szyba lub zatkał się ściek,
zawsze znalazł się ktoś, kto twierdził, że to sprawka nocnego gościa; gdy
pewnego dnia gdzieś zapodział się klucz od spichlerza, cały folwark był
święcie przekonany, że Snowball cisnął go do studni. Co zaś
najdziwniejsze, nie przestano w to wierzyć nawet wtedy, kiedy zagubiony
rzekomo klucz odnalazł się pod workiem mąki. Krowy zgodnie
świadczyły, że Snowball zakrada się do obory i doi je podczas snu. O
szczurach, które dały się we znaki, mówiono, iż są sprzymierzeńcami
knura–zdrajcy.
Napoleon oświadczył, że zbrodnicza działalność Snowballa zostanie
dokładnie zbadana. Otoczony psami dokonał starannej inspekcji budynków
gospodarskich, podczas gdy inne zwierzęta stąpały z szacunkiem w pewnej
41odległości. Co chwila knur zatrzymywał się i węszył w poszukiwaniu
śladów Snowballa, które, jak twierdził, rozpoznaje po zapachu. Obwąchał
każdy kąt w stodole, w oborze, w kurnikach, w warzywniku, i niemal
wszędzie wyczuł Snowballa. Zniżał ryj do ziemi, kilkakrotnie wciągał
głęboko powietrze i wołał straszliwym głosem:
– Snowball! Był tutaj! Czuję go wyraźnie! Na dźwięk imienia
"Snowball" psy złowrogo warczały i obnażały kły.
Zwierzęta były do głębi przerażone. Wydawało się im, iż Snowball
posiadł coś w rodzaju tajemnej mocy, czającej się dookoła, zewsząd im
zagrażającej. Wieczorem zwołał je Squealer, wielce czymś
podekscytowany, zapowiadając, że ma do przekazania ważne wiadomości.
– Towarzysze! – zawołał, podrygując ze zdenerwowania – wyszła na
jaw rzecz straszliwa. Oto Snowball przeszedł na żołd Fredeńcka z
Pinchfieid, który obecnie knuje przeciw nam, chce na nas napaść i odebrać
nam folwark! Gdy nastąpi atak, Snowball posłuży za przewodnika. Jest
jednak coś jeszcze gorszego. Dotychczas sądziliśmy, że Snowball się
zbuntował, powodowany próżnością i wygórowanymi ambicjami. Byliśmy
w błędzie, towarzysze! Czy wiecie, jakie były rzeczywiste przyczyny tego
buntu? Snowball był od samego początku w zmowie z Jo–nesem! Cały
czas działał jako jego tajny agent. Wynika to czarno na białym z
dokumentów, które pozostawił i które odkryliśmy dopiero teraz. Tak sobie
myślę, towarzysze, że wyjaśnia to bardzo wiele. Czyż bowiem nie
widzieliście na własne oczy, jak ów zdrajca usiłował – na szczęście
bezskutecznie – spowodować naszą klęskę i pogrom w Bitwie po Oborą?
Oszołomione zwierzęta milczały. Jeżeli Squealer mówił prawdę, była to
niegodziwość znacznie przewyższająca zniszczenie wiatraka. Nim jednak
połapały się we wszystkim, upłynęło kilka minut. Pamiętały jednak, bądź
też wydawało się im, że pamiętają, jak Snowball prowadził natarcie w
Bitwie pod Oborą, jak zwoływał je do szeregu i nieustannie zagrzewał do
walki, jak nie zatrzymał się ani na moment, gdy śrut wystrzelony z
dubeltówki Jonesa poranił mu grzbiet. Początkowo wydawało się niepojęte,
jak to wszystko ma się do zarzutu, iż pozostaje w zmowie z Jonesem.
Nawet Boxer, który nie był szczególnie dociekliwy, czuł się nieswojo.
Wyciągnął się na ziemi, podkurczył przednie kopyta, przymknął oczy i z
wielkim wysiłkiem przystąpił do formułowania swoich myśli.
– W to nie uwierzę – oznajmił wreszcie. – Snowball walczył dzielnie w
Bitwie pod Oborą. Sam widziałem. Czy nie odznaczyliśmy go orderem
42"Bohater Zwierzęcy Pierwszej Klasy" zaraz po zwycięstwie?
– I to był właśnie nasz błąd, towarzyszu. Wiemy obecnie – a znajduje to
potwierdzenie w tajnych dokumentach, które pozostawił – że w
rzeczywistości starał się doprowadzić do naszej klęski.
– Ale przecież został ranny – zauważył Boxer. – Wszyscy widzieliśmy,
jak broczył krwią.
– To także był podstęp! – wykrzyknął Squealer.
– Śrut zadrasnął go tylko. Gdybyście umieli czytać, pokazałbym wam
zapiski, w których sam to przyznaje. Zadanie tego nikczemnika polegało na
tym, iż w krytycznym momencie miał dać sygnał do ucieczki i w ten
sposób oddać pole nieprzyjacielowi. Mało brakowało, a byłoby mu się
powiodło – można rzec, towarzysze, że powiodłoby się z całą pewnością,
gdyby nie nasz bohaterski przywódca, towarzysz Napoleon. Czy nie
pamiętacie, jak w tej samej chwili, gdy Jones i jego parobcy wpadli na
podwórze, Snow–ball nagle się odwrócił i dał nogę, a za nim wiele
zwierząt? A czy nie pamiętacie, że gdy w naszych szeregach zapanował
popłoch i wszystko wydawało się stracone, towarzysz Napoleon rzucił się
jak burza naprzód, krzycząc: "Śmierć ludzkości!" i zatopił zęby w łydce
Jonesa? Towarzysze, TO przecież chyba pamiętacie! – wołał Squealer,
kiwając się z boku na bok.
Ponieważ opisał tę scenę tak plastycznie, zwierzętom wydawało się, że
istotnie wszystko pamiętają. W każdym bądź razie pamiętają, iż w
krytycznym momencie bitwy Snowball rzucił się do ucieczki. Jeden Boxer
nadal czuł się odrobinę nieswojo.
– Nie wierzę, żeby Snowball był zdrajcą od samego początku – rzekł w
końcu. – Potem, to co innego. Ale w Bitwie pod Oborą okazał się dobrym
towarzyszem.
– Nasz Przywódca, towarzysz Napoleon – oznajmił Squealer powoli i
dobitnie – twierdzi kategorycznie, powtarzam: kategorycznie, towarzysze –
że Snowball pozostawał na usługach Jonesa od samego początku
– tak, nawet wtedy, kiedy jeszcze nikomu nie śniło się o Powstaniu.
– A, to co innego – powiedział Boxer. – Jeśli towarzysz Napoleon tak
mówi, musi to być słuszne.
– Oto właściwa postawa! – zawołał Squealer, zauważono jednak, że
mrugając nieustannie oczkami spojrzał krzywo na Boxera. Zbierał się już
do odejścia, ale przystanął, odwrócił się i dodał wymownym tonem:
43– Ostrzegam wszystkie zwierzęta: miejcie oczy szeroko otwarte. Mamy
bowiem powody, by przypuszczać, że wśród nas ukrywa się kilku tajnych
agentów Snowballa!
Po czterech dniach, późnym popołudniem, Napoleon rozkazał, by
wszystkie zwierzęta zebrały się na podwórzu. Gdy to nastąpiło, knur
wymaszerował z domu strojny w swoje dwa medale (ostatnio przyznał
sobie "Bohatera Zwierzęcego Pierwszej Klasy" oraz "Bohatera
Zwierzęcego Drugiej Klasy"); dookoła niego kręciło się dziewięć psów,
warczących tak groźnie, że zwierzęta aż drżały z przerażenia. Wszystkie
przycupnęły, jakby wiedząc z góry, że będą się działy straszliwe rzeczy.
Napoleon stał tymczasem nieruchomo, groźnie spoglądając na całą
gromadę, po czym wydał ostry i donośny kwik. Na ów sygnał psy skoczyły
naprzód, chwyciły za uszy cztery świnie i powlokły je, kwiczące z bólu i
trwogi, do jego stóp. Uszy ofiar krwawiły, psy zakosztowały krwi i przez
kilka chwil wydawało się, że oszaleją. Ku powszechnemu osłupieniu trzy z
nich rzuciły się na Boxera. Koń dostrzegł w porę napastników, wysunął
kopyto, trafił pierwszego psa w powietrzu i przygwoździł go do ziemi. Pies
zaczął skowyczeć o łaskę, a dwa pozostałe uciekły, podkuliwszy pod siebie
ogony. Boxer spojrzał pytająco na Napoleona, nie wiedząc, czy ma
zmiażdżyć psa, czy też puścić go wolno. Napoleon jakby się zmieszał i
ostro nakazał Boxerowi puścić psa; koń natychmiast podniósł kopyto i
poturbowany kundel uciekł wyjąc.
Wkrótce wrzawa ucichła. Cztery świnie oczekiwały, drżąc ze strachu, z
winą jaskrawo wypisaną na ryjach. Napoleon wezwał je, by przyznały się
do zbrodni. Były to te same świnie, które protestowały, gdy zniesiono
niedzielne wiece. Bez dalszych nacisków wyznały, iż od czasu wygnania
Snowballa utrzymywały z nim tajne kontakty, współdziałały w zburzeniu
wiatraka oraz brały udział w spisku, którego celem było oddanie Folwarku
panu Fredeńckowi. Dodały, iż Snowball powiedział im w prywatnej
rozmowie, że od lat jest tajnym agentem Jonesa. Gdy skończyły, psy
natychmiast przegryzły im gardła, a Napoleon spytał potężnym głosem, czy
może któreś ze zwierząt również pragnie coś ujawnić.
Wtedy wyszły na środek trzy kury, które stały na czele stłumionego
buntu jajecznego, wyznając, iż Snowball ukazał się im we śnie i namawiał,
by sprzeciwiały się rozkazom Napoleona. Kury także ubito na miejscu.
Następnie wystąpiła gęś, przyznając się do kradzieży podczas
ubiegłorocznych żniw sześciu kłosów żyta, które wydziobała potem w
44nocy. Po gęsi jedna z owiec ujawniła, że oddawała mocz do sadzawki z
wodą do picia – do czego namówił ją, jak twierdziła, Snowball; potem dwie
inne owce przyznały się do zamordowania starego barana, znanego z
oddania Napoleonowi. Zbrodni tej dokonały goniąc go wokół ogniska, gdy
biedak cierpiał na duszności. Wszyscy ci winowajcy także ponieśli śmierć.
Zeznania i egzekucje ciągnęły się dotąd, aż przed Napoleonem wyrósł stos
trupów, a powietrze przesiąkło zapachem krwi, nie znanym od czasu
wygnania Jonesa.
Gdy już było po wszystkim, zwierzęta z wyjątkiem świń i psów
wyniosły się w pośpiechu. Doznały wstrząsu i czuły przygnębienie. Nie
wiedziały, co jest bardziej przerażające – zdrada tych towarzyszy, którzy
weszli w zmowę ze Snowballem, czy też okrutna kara, jaką wymierzono im
na ich oczach. Wprawdzie dawnymi czasy widywały równie okropne
krwawe sceny, jednak wydawało się im, że obecne wydarzenia są znacznie
gorsze, albowiem rozegrały się w ich własnym gronie. Od odejścia Jonesa
żadne zwierzę nie zabiło drugiego. Nie zamordowano nawet najpodlejszego
szczura. Zwierzęta powlokły się na niewielkie wzniesienie, gdzie stał na
wpół ukończony wiatrak, a kiedy tam dotarły, wszystkie, zda się
odruchowo, jednocześnie się położyły i przywarły do siebie, jakby pragnąc
się ogrzać – Clover, Muriel, Benjamin, krowy, owce, całe stado gęsi i kur –
zabrakło tylko kota, który, nim Napoleon przywołał zwierzęta na
podwórze, gdzieś nagle znikł. Przez pewien czas nikt nie odezwał się ani
słowem. Tylko Boxer pozostał na nogach. Kręcił się niespokojnie tu i tam,
smagając boki długim, ciemnym ogonem, co pewien czas rżąc cichutko ze
zdziwienia. Wreszcie powiedział:
– Nic nie rozumiem. Nigdy nie przypuszczałem, że coś takiego może się
stać w naszym gospodarstwie. W tym musi być jakaś nasza wina. Widzę
tylko jedno wyjście: więcej pracować. Od dziś będę wstawać całą godzinę
wcześniej.
Ciężkim truchtem podążył w kierunku kamieniołomu. Dotarłszy tam,
zebrał dwa ładunki kamieni i przed udaniem się na spoczynek pociągnął je
kolejno na budowę.
Zwierzęta w milczeniu tuliły się do Clover. Z wzniesienia, na którym
leżały, rozciągał się szeroki widok na okolicę. Obejmowały wzrokiem
większą część Folwarku: rozległe pastwiska graniczące z szosą, łąkę, gaik,
sadzawkę, pola pokryte gęstym zielonym dywanem wschodzącej pszenicy,
czerwone dachy budynków gospodarskich z dymiącymi kominami. Był
45pogodny wieczór wiosenny. Trawę i zieleniejące żywopłoty złociły ukośne
promienie słońca. Nigdy dotychczas folwark
– z pewnym zdziwieniem nagle przypomniały sobie, że należy do nich,
że każda piędź ziemi jest ich własnością
– nie wydawał się zwierzętom tak drogi. Kiedy Clover popatrzyła w dół,
oczy jej zwilgotniały. Gdyby potrafiła wyrazić swoje myśli, zapewne
powiedziałaby, że bynajmniej nie osiągnęli tego, co spodziewali się
osiągnąć, gdy przed laty zabierali się do obalenia rodzaju ludzkiego. Akty
terroru i rzezi nie były tym, co wyobrażały sobie zwierzęta owej nocy, gdy
stary Major po raz pierwszy wezwał je do powstania. Kiedy ona sama
myślała o przyszłości, marzyła o społeczeństwie zwierząt wolnym od głodu
i bata, gdzie panowałaby równość, każde zwierzę pracowałoby stosownie
do swoich zdolności, a silni opiekowaliby się słabszymi, tak jak ona
zaopiekowała się stadkiem kacząt tej nocy, kiedy przemawiał Major.
Zamiast tego – Clover sama nie wiedziała dlaczego – nadeszły czasy, gdy
każdy boi się mówić prawdę, wszędzie włóczą się okrutne, warczące psy i
trzeba patrzeć, jak towarzyszom przyznającym się do ohydnych zbrodni
rozszarpuje się gardła. Clover ani przez chwilę nie pomyślała o buncie czy
nieposłuszeństwie. Wiedziała, że nawet w obecnej sytuacji zwierzętom
dzieje się o wiele lepiej niż za rządów Jonesa i ich najważniejszą
powinnością jest niedopuszczenie do powrotu ludzi. Bez względu na to, co
nastąpi, ona pozostanie wierna wspólnym ideałom, będzie ciężko
pracować, wykona rozkazy, które jej wydadzą, i będzie nadal uznawać
przywództwo Napoleona. A jednak, rozważała, ona sama i inne zwierzęta
nie na to przecież liczyły i nie po to harowały. Nie po to budowały wiatrak
i narażały się na kule ze strzelby Jonesa. Takie były myśli Clover, choć
brakowało jej słów, by je wyrazić.
Wreszcie, czując, że może to w pewnym sensie zastąpić słowa, których
nie umiała odnaleźć, zaintonowała "Zwierzęta Anglii". Otaczające ją
zwierzęta podchwyciły melodię i zaśpiewały pieśń trzykrotnie – wprawdzie
bardzo poprawnie, jednak wolno i posępnie, tak jak nigdy dotąd.
Zaledwie skończyły, podszedł do nich Squealer w towarzystwie dwóch
psów: jego mina zdradzała, że ma coś ważnego do powiedzenia.
Oświadczył, że na mocy specjalnego dekretu towarzysza Napoleona hymn
"Zwierzęta Anglii" został zakazany. Od dziś nie wolno go śpiewać.
Zwierzęta aż zamurowało.
46– Ale dlaczego? – krzyknęła Muriel.
– Pieśń stała się zbędna – odrzekł sucho Squealer. – "Zwierzęta Anglii"
były hymnem Powstania. Ale Powstanie zostało zakończone. Dzisiejsza
popołudniowa egzekucja zdrajców była ostatnim jego aktem. Wróg,
zarówno zewnętrzny, jak i wewnętrzny, został pokonany. W "Zwierzętach
Anglii" wyrażaliśmy tęsknotę za lepszą społecznością, którą zbudujemy.
Ona już jednak istnieje. A zatem pieśń stała się nieaktualna.
Choć zwierzęta się bały, niektóre byłyby może i zaprotestowały, w tej
samej jednak chwili owce rozpoczęły swój stały koncert: "Cztery nogi:
dobrze, dwie nogi: źle", który trwał kilkanaście minut i położył kres
wszelkim dyskusjom.
Odtąd "Zwierząt Anglii" więcej nie słyszano. Zamiast zakazanej pieśni
poeta Minimus skomponował inną, która zaczynała się od słów:
Folwarku Zwierzęcy, ojczyzno ma słodka, Nigdy przeze mnie krzywda
Cię nie spotka!
Pieśń tę śpiewano każdego niedzielnego ranka po wywieszeniu flagi.
Jednak każdy twierdził, że jej słowa i melodia nawet nie umywają się do
"Zwierząt Anglii".
478
Kilka dni później, gdy groza spowodowana egzekucjami nieco opadła,
niektóre zwierzęta przypomniały sobie – bądź też wydawało się im, że
pamiętają – iż Szóste Przykazanie brzmi: "Żadne zwierzę nie zabije
innego". Choć nikt nie ośmielił się wspomnieć o tym w obecności świń lub
psów, panowało ogólne przeświadczenie, iż zabójstwa, których się
dopuszczono, są sprzeczne z tym nakazem. Clover poprosiła Benjamina, by
odczytał jej Szóste Przykazanie, a gdy osioł jak zwykle odmówił,
twierdząc, iż nie będzie zawracać sobie głowy takimi sprawami, udała się
do Muńel. Muriel spełniła jej prośbę. Szóste przykazanie brzmiało:
"Żadne zwierzę nie zabije innego bez powodu". Nie wiedzieć czemu,
ostatnie dwa słowa dotąd jakoś umykały pamięci zwierząt. Przekonano się
jednak, że przykazanie nie zostało pogwałcone: zaistniały bowiem
uzasadnione powody, by zgładzić zdrajców, którzy spiskowali ze
Snowballem.
Przez cały rok zwierzęta pracowały z jeszcze większym wysiłkiem niż
poprzednio. Odbudowa wiatraka, którego ściany miały być dwa razy
grubsze, i wykończenie go w przewidzianym terminie, a także codzienna
praca w gospodarstwie, stanowiły niezwykle ciężkie zadanie. Niekiedy
zwierzętom wydawało się, że pracują dłużej i nie jedzą lepiej aniżeli za
czasów Jonesa. W niedzielne ranki Squealer, trzymając w racicy długi zwój
papieru, odczytywał im zestawienia liczb, z których wynikało, iż produkcja
rozmaitych artykułów żywnościowych wzrosła o dwieście, trzysta, a
niekiedy nawet o pięćset procent. Zwierzęta nie miały żadnego powodu,
żeby mu nie wierzyć, zwłaszcza że nie pamiętały dobrze warunków życia
przed Powstaniem. Z drugiej jednak strony bywały dni, kiedy myślały, że
wolałyby mniej liczb, a więcej jedzenia.
Wszystkie rozkazy były teraz wydawane za pośrednictwem Squealera
bądź też którejś z pozostałych świń. Napoleon ukazywał się publicznie nie
częściej niż raz na dwa tygodnie. Kiedy wychodził do zwierząt,
towarzyszyła mu nie tylko psia eskorta, ale również czarny kogucik, który
niby herold maszerował na czele orszaku, piejąc donośnie "kukuryku!",
ilekroć knur zabierał głos. Chodziły słuchy, iż nawet w domu Napoleon
48zamieszkał osobno. Obsługiwany przez dwa psy jadał samotnie, a potrawy
podawano mu na kosztownym porcelanowym serwisie, który wyjęto z
oszklonej serwantki w saloniku. Ogłoszono też, że oprócz pozostałych
dwóch uroczystości, ze strzelby będzie się dawać ognia na wiwat również
w dniu urodzin Napoleona.
Obecnie przestano go nazywać jedynie po imieniu.
Przybierano ton oficjalny tytułując knura: "naszym Przywódcą,
towarzyszem Napoleonem", a świnie zaczęły wynajdować dlań takie tytuły
jak "Ojciec Wszystkich Zwierząt", "Postrach Ludzkości", "Dobroczyńca
Owczarni", "Przyjaciel Kacząt" – i tak dalej. W swoich przemówieniach
Squealer, któremu ze wzruszenia łzy spływały po ryju, prawił o mądrości
Napoleona, o dobroci jego serca i o tym, jak głęboką miłością Przywódca
darzy wszystkie zwierzęta, również, a może nawet w szczególności,
nieszczęśliwe stworzenia nadal żyjące w ujarzmieniu i ciemnocie na innych
folwarkach. Weszło w zwyczaj przypisywanie Napoleonowi zasług za
każde osiągnięcie i każde pomyślne zdarzenie. Często można było
usłyszeć, jak jedna kura chwali się drugiej:
"Dzięki naszemu Przywódcy, towarzyszowi Napoleonowi, zniosłam
pięć jaj w ciągu sześciu dni" lub jak para krów pijących wodę z sadzawki
wznosi okrzyki:
"Dzięki naszemu Przywódcy, towarzyszowi Napoleonowi, woda ma
przewspaniały smak!" Ogólny nastrój panujący na folwarku znakomicie
wyraził ułożony przez Minimusa poemat zatytułowany "Towarzysz
Napoleon"; jego słowa brzmiały tak:
Sierot dobroczyńco!
Szczęścia krynico!
Panie wiadra z pomyjami! Dusza ma płonie
Miłością do Ciebie,
Nie opuścisz nas w potrzebie,
Tyś jest jak słońce na niebie,
Towarzyszu Napoleonie!
O, jak szczodrze szafujesz Tym, co Twe stworzenia miłują:
Świeża słoma w przegrodzie,
Moc strawy w zagonie.
Każde zwierzę, duże czy małe
49Śpi spokojnie, w dzień głosząc Twą chwałę,
Sławiąc imię Twe wspaniałe,
Towarzyszu Napoleonie!
Gdybym miał maleńkie prosiątko, Zanim by podrosło, niebożątko,
Jeszcze grzałoby się w matki łonie – A już by dobrze wiedziało, Że czcić
Cię i wielbić – to mało, I pierwszy kwik by wydało:
" Towarzyszu Napoleonie!"
Napoleon pochwalił utwór i nakazał spisać go na ścianie wielkiej
stodoły, gdzie po przeciwległej stronie znajdowało się Siedem Przykazań.
Ponad wierszem górował portret Napoleona z profilu, który Squealer
wymalował białą farbą.
Tymczasem Napoleon wdał się za pośrednictwem Whympera w zawiłe
pertraktacje z Frederickiem i Pil–kingtonem. Stos drewna jeszcze nie został
sprzedany. Pierwszy sąsiad miał nań większą chrapkę niż drugi, nie chciał
jednak dać przyzwoitej ceny. Właśnie wtedy znów zaczęły krążyć pogłoski,
iż właściciel Pinchfieid i jego ludzie knują napaść na Folwark oraz
zniszczenie wiatraka, którego budowa budziła wściekłą zazdrość
Fredericka. Podobno Snowball nadal ukrywał się w jego gospodarstwie.
W środku lata zwierzęta przeraziła wiadomość, że trzy kury przyznały się,
iż za namową tego renegata zawiązały spisek na życie Napoleona.
Natychmiast zostały stracone, a w celu zapewnienia bezpieczeństwa
Przywódcy podjęto nowe środki ochrony. Nocą jego łoża strzegły cztery
psy, po jednym przy każdym rogu, a młodej świni imieniem Pinkeye
nakazano kosztować wszystkich potraw przed Napoleonem, w obawie, iż
może być w nich trucizna.
Wkrótce potem ogłoszono, że Napoleon postanowił sprzedać stos
drewna panu Pilkingtonowi; zamierzał również zawrzeć z nim stałe
porozumienie w celu wymiany pewnych produktów między Folwarkiem
Zwierzęcym i Foxwood. Stosunki Napoleona z Pilkin–gtonem, mimo że
ich kontakty odbywały się wyłącznie poprzez Whympera, stały się obecnie
niemal przyjacielskie. Zwierzęta nie ufały Pilkingtonowi – był wszak
człowiekiem – stokroć jednak wolały go od Fredericka, którego
jednocześnie bały się i nienawidziły. Mijało lato, budowa wiatraka zbliżała
się do końca, a pogłoski o grożącym zdradzieckim ataku wciąż się nasilały.
Opowiadano, że Frederick wynajął przeciw zwierzętom dwunastu
parobków uzbrojonych w strzelby, że już przekupił urzędników oraz
50policję, tak iż gdyby dostał w ręce tytuł własności Folwarku Zwierzęcego,
nie dociekano by, jak go zdobył. Na dobitkę z Pinchfieid dochodziły
straszliwe wieści o okrucieństwach, jakie Frederick zadawał swoim
zwierzętom. Starego konia zaćwiczył batem na śmierć, krowy głodził, psa
wrzucił do rozpalonego pieca piekarskiego, a wieczorami zabawiał się
zmuszając do walki koguty, którym przywiązywał do ostróg odłamki
żyletek. Zwierzęta unosiły się wściekłością słysząc o losie swoich
towarzyszy i niekiedy domagały się, by im pozwolono wyruszyć całą
gromadą na Pinchfieid, wygnać stamtąd ludzi i uwolnić prześladowanych
pobratymców. Jednak Squealer odradzał takie pochopne czyny i radził
zaufać strategii towarzysza Napoleona.
Niemniej jednak wrogość do Fredeńcka bynajmniej nie osłabła.
Pewnego niedzielnego poranka Napoleon zwołał zebranie w stodole i
wyjaśnił zwierzętom, że nigdy, ani przez chwilę, nie nosił się z zamiarem
sprzedaży drewna Fredeńckowi; stwierdził, iż zadawanie się z takim łotrem
jest poniżej jego godności. Gołębiom, które nadal wysyłano w celu
głoszenia wiadomości o Powstaniu, zabroniono siadać gdziekolwiek w
Fox–wood; ponadto nakazano im zmienić hasło "Śmierć ludzkości" na:
"Śmierć Fredeńckowi". U schyłku lata wyszła na jaw jeszcze jedna podła
machinacja Snow–balla. Oto okazało się, że łany pszenicy przerośnięte są
chwastami: niebawem odkryto, iż podczas jednej z potajemnych nocnych
wizyt Snowball domieszał nasion chwastów do ziarna przeznaczonego na
siew. Gąsior, który brał udział w spisku, wyznał Squealerowi winę i
natychmiast popełnił samobójstwo łykając trujące wilcze jagody. Zwierzęta
dowiedziały się również, iż Snowball nigdy nie otrzymał – wbrew
mniemaniom wielu – orderu "Bohater Zwierzęcy Pierwszej Klasy". Była to
po prostu zwykła plotka, którą sam Snowball zaczai rozsiewać kilka dni po
Bitwie pod Oborą. Jednak nie koniec na tym: jak się okazało, zdrajca ów
otrzymał naganę za tchórzostwo wykazane podczas walki. Niektóre
zwierzęta znów słuchały tego wszystkiego z lekkim zdumieniem, ale
Squealer wkrótce zdołał je przekonać, że pamięć im szwankuje.
Jesienią, dzięki ogromnemu, wyczerpującemu wysiłkowi – niemal
równocześnie wypadły bowiem żniwa
– wiatrak został ukończony. Wprawdzie należało jeszcze zainstalować
maszyny, których zakupem zajął się Whym–per, ale budynek stał gotowy.
Wbrew wszelkim trudnościom, mimo braku doświadczenia i stosowania
prymitywnych narzędzi, mimo niepowodzeń i zdrady Snowballa, robotę
51ukończono dokładnie tak, jak zaplanowano: co do dnia! Zmęczone, lecz
dumne zwierzęta chodziły dookoła swego arcydzieła, które wydawało się
im jeszcze piękniejsze niż poprzednia, zburzona budowla. Najważniejsze
było to, iż nowy wiatrak miał dwa razy grubsze ściany. Można by je
rozwalić chyba tylko materiałem wybuchowym! A gdy uświadomiły sobie,
jak ciężko harowały, jakie przeszkody pokonały i jaka olbrzymia zmiana
nastąpi w ich życiu, kiedy śmigi zaczną się obracać, a prądnice dostarczą
energii
– gdy sobie to wszystko uświadomiły, zapomniawszy o zmęczeniu
puściły się w szaleńczym tańcu radości wokół budowli, wydając okrzyki
triumfu. Sam Napoleon, w towarzystwie psów i kogutka, przybył na
miejsce, by obejrzeć ukończone dzieło; osobiście pogratulował zwierzętom
i ogłosił, że wiatrak będzie zwać się "Wiatrakiem Napoleona".
W dwa dni później nieoczekiwanie zwołano zwierzęta do wielkiej
stodoły. Wszystkie aż zaniemówiły ze zdumienia, kiedy Napoleon oznajmił
im, że sprzedano drewno Fredeńckowi. Nazajutrz mieli przybyć jego
furmani, by rozpocząć wywózkę buczyny. Przez cały czas pozornej
przyjaźni z Pilkingtonem Napoleon pozostawał w tajnym porozumieniu z
Frederickiem.
Zerwano wszelkie stosunki z Foxwood, a Pilking–tonowi wysłano
obelżywe pisma. Gołębiom nakazano unikać Pinchfieid i zmienić hasło
"Śmierć Fredeńckowi" na: "Śmierć Pilkingtonowi". Jednocześnie Napoleon
zapewnił zwierzęta, że pogłoski zapowiadające napaść na Folwark są
całkowicie nieprawdziwe, a doniesienia o okrucieństwach Fredericka –
grubo przesadzone. Plotki te rozpuszczali zapewne Snowball i jego
poplecznicy. Okazało się teraz, iż Snowball wcale nie ukrywał się w
Pinchfieid i tak naprawdę nie był tam nigdy: zamieszkiwał – pławiąc się,
jak twierdzono, w wielkim zbytku – w Foxwood i w rzeczywistości był od
lat płatnym sługusem Pilkingtona.
Świnie zachwycały się przebiegłością Napoleona. Udając przyjaźń z
Pilkingtonem zmusił Fredericka do podwyższenia o dwanaście funtów
oferowanej ceny za buczynę. Jednak geniusz Napoleona, twierdził
Squealer, polegał na tym, iż w gruncie rzeczy nie ufał on nikomu, nawet
Frederickowi. Ten chciał zapłacić czymś, co nazywa się czek: kawałkiem
papieru z wypisaną obietnicą wypłaty. Napoleon okazał jednak chytrość.
Zażądał prawdziwych banknotów pięciofuntowych, które miały być
dostarczone przed zabraniem drewna. Frederick już zapłacił żądaną sumę,
52która wystarczy na zakup urządzeń niezbędnych do wiatraka.
Wkrótce parobcy załadowali buczynę na wozy i wywieźli ją w
pośpiechu. Gdy drewno zostało uprzątnięte, zwołano w stodole drugie
specjalne zebranie, by zwierzęta mogły obejrzeć banknoty otrzymane od
Fre–deńcka. Napoleon, błogo uśmiechnięty, przy swoich dwóch orderach,
spoczywał na wymoszczonym słomą podwyższeniu; obok, na
porcelanowym półmisku pochodzącym z kuchni, ułożono starannie
pieniądze. Zwierzęta wolno defilowały przed knurem: każde mogło
napatrzeć się do woli, Boxer zniżył łeb, by powąchać banknoty, a wątłe,
białe papierki poruszyły się i zaszeleściły pod jego oddechem.
W trzy dni później wybuchła straszliwa awantura. Blady jak ściana
Whymper pedałował co sił, a kiedy znalazł się na podwórzu, cisnął rower
na ziemię i pobiegł jak strzała prosto do domu. Po chwili z apartamentów
Napoleona dobiegł zdławiony ryk wściekłości. Wiadomość o tym, co się
stało, obiegła folwark w mgnieniu oka. Banknoty były fałszywe! Frederick
otrzymał drewno za darmo!
Napoleon natychmiast zwołał zwierzęta i straszliwym głosem obwieścił
wyrok śmierci na Fredericka. Jeśli zostanie schwytany, zapowiedział,
będzie ugotowany żywcem. Jednocześnie knur ostrzegł zgromadzonych, iż
po tym zdradzieckim uczynku należy spodziewać się najgorszego.
Frederick i jego parobcy mogą lada chwila przeprowadzić długo
oczekiwany atak. Na wszystkich drogach wiodących do folwarku
ustawiono warty. Ponadto do Foxwood wysłano cztery gołębie z
pojednawczą odezwą, która, czego się spodziewali, umożliwi przywrócenie
dobrych stosunków z Pilking–tonem.
Atak nastąpił z samego rana. Zwierzęta jadły śniadanie, gdy nadbiegli
czatownicy, krzycząc, iż Fredeńck i jego ludzie przedostali się już przez
pięciobelkową bramę. Bez wahania ruszono na ich spotkanie; tym razem
jednak zwycięstwo wydawało się daleko trudniejsze aniżeli w Bitwie pod
Oborą. Napastników było piętnastu, mieli pół tuzina dubeltówek, z których
dali ognia, gdy tylko zbliżyli się na pięćdziesiąt metrów. Zaatakowanych
przeraził straszliwy huk wystrzałów oraz kąśliwy śrut i mimo nawoływań
Napoleona oraz Boxera wkrótce szeregi się rozluźniły. Byli już pierwsi
ranni. Zwierzęta schroniły się więc do budynków gospodarskich, skąd
ostrożnie zerkały przez szpary i otwory. Całe wielkie pastwisko, łącznie z
wiatrakiem, wpadło w ręce wroga. Przez chwilę wydawało się, że nawet
Napoleon stracił głowę. W milczeniu biegał tu i tam, merdając
53wyprostowanym ogonkiem. Tęsknie spoglądano w stronę Foxwood. Gdyby
Pilkington i jego parobcy przyszli im z pomocą, jeszcze mogliby
zwyciężyć. W tej samej jednak chwili powróciły cztery gołębie wysłane
poprzedniego dnia, a jeden z nich trzymał w dziobie świstek papieru –
odpowiedź Pilkingtona. Napisano na nim ołówkiem:
"Dobrze wam tak".
Tymczasem Frederick i jego ludzie zatrzymali się przed wiatrakiem.
Zwierzęta obserwowały wrogów i wkrótce rozległy się przerażone szepty.
Jeden z parobków trzymał żelazny drąg, a drugi – młot kowalski.
Najwyraźniej zamierzali zburzyć mury.
– To niemożliwe! – krzyknął Napoleon. – Ściany
są zbyt grube. Mogą walić nawet i tydzień. Odwagi,
towarzysze!
Ale Benjamin uważnie śledził poczynania ludzi. Dwaj z młotem i
łomem wiercili dziurę u podstaw
budowli. Powoli, niemal z rozbawieniem, osioł skinął
długim pyskiem.
– Tak myślałem – potwierdził. – Czy nie widzicie, co oni robią? Za
chwilę wpakują do tej dziury ładunek wybuchowy.
Zwierzęta czekały w osłupieniu. Teraz nie mogły opuścić schronienia,
jakie dawały budynki. Po kilku minutach ujrzały, jak ludzie uciekają na
wszystkie strony. Wkrótce rozległ się ogłuszający huk. Gołębie zawirowały
w powietrzu, a wszystkie zwierzęta z wyjątkiem Napoleona padły na
brzuchy, przyciskając pyski do ziemi. Gdy powstały, ujrzały zamiast
wiatraka wielką chmurę czarnego dymu. Powoli rozwiewał ją wiatr.
Wiatrak przestał istnieć!
Na ten widok wróciła im odwaga. Strach i rozpacz sprzed kilku chwil
ustąpiły wściekłości z powodu podłego i nikczemnego czynu ludzi.
Zwierzęta wydały potężny okrzyk zemsty i nie czekając na dalsze rozkazy,
zwartą gromadą runęły na wroga. Tym razem nie zważały na okrutne
śruciny, które smagały je niczym grad. Rozgorzała dzika i zajadła walka.
Ludzie strzelali raz po raz, a gdy zwierzęta ich dopadły, zaczęli walić je
kijami i kopać ciężkimi buciorami. Zabito krowę, trzy owce i dwie gęsi, a
prawie każdy został ranny. Nawet Napoleonowi, który z tyłów kierował
natarciem, śrucina urwała koniuszek ogona. Jednak napastnicy także
zdrowo dostali za swoje. Trzem parobkom pękły czaszki pod ciosami kopyt
54Boxera, innemu krowa przebiła rogiem brzuch, a jeszcze innemu Jessie i
Blue–bell podarły spodnie na strzępy. Gdy zaś dziewięć psów z gwardii
przybocznej Napoleona, którym nakazał on wykonać pod osłoną żywopłotu
manewr oskrzydlający, ujadając przeraźliwie pojawiło się nagle na flance
wroga, parobków ogarnęła panika. Zrozumieli, że mogą zostać otoczeni.
Fredeńck krzyknął do nich, by uciekali póki czas, i tchórzliwi napastnicy
jęli zmykać, gdzie pieprz rośnie. Zwierzęta ścigały ich aż do skraju pola i
zdążyły wlepić jeszcze kilka kopniaków, gdy ludzie przeciskali się przez
kolce.
Zwyciężyły, lecz były u kresu sił i ociekały krwią. Kulejąc podążyły
powoli w kierunku gospodarstwa. Widok martwych towarzyszy,
rozciągniętych na trawie, przyprawił niektórych o łzy. Zatrzymały się na
chwilę w żałobnym milczeniu, w miejscu, gdzie niegdyś stał wiatrak. Tak,
wiatraka nie było; zniknęły niemal wszystkie ślady ich trudu. Nawet
fundamenty zostały częściowo zburzone. Gdyby zwierzęta chciały
ponownie przystąpić do odbudowy, tym razem nie mogłyby, jak
poprzednio, wykorzystać pokruszonych kamieni; te bowiem także
zniknęły. Siła wybuchu rozrzuciła je na setki metrów dookoła. Mogło się
wydawać, że wiatrak nigdy nie istniał.
Gdy gromada zbliżyła się do folwarku, na jej spotkanie wybiegł w
podskokach, wymachując ogonkiem, rozpromieniony Squealer, który
podczas bitwy podziewał się nie wiadomo gdzie. Od strony budynków
dochodziły uroczyste wystrzały z fuzji.
– Po co ta kanonada? – odezwał się Boxer.
– Żeby uczcić nasze zwycięstwo! – zawołał Squealer.
– Jakie zwycięstwo? – zapytał Boxer. Krwawił z kolan, stracił podkowę,
miał pęknięte kopyto, a pod skórą tylnej nogi utkwiło mu kilkanaście
śrucin.
– Jakie zwycięstwo, towarzyszu? Czy nie wyparliśmy wroga z naszej
ziemi, świętej ziemi Folwarku Zwierzęcego?
– Ale przecież oni zniszczyli nam wiatrak. Pracowaliśmy przy nim dwa
lata!
– I co z tego? Zbudujemy następny wiatrak. Postawimy i sześć
wiatraków, jeśli będzie się nam podobało. Nie doceniacie, towarzyszu,
doniosłości tego, czegośmy dokonali. Wróg okupował ziemię, na której
stoimy. Obecnie – dzięki genialnemu przywództwu towarzysza Napoleona
55– odzyskaliśmy każdy jej utracony skrawek!
– Odzyskaliśmy więc to, co mieliśmy przedtem – powiedział Boxer.
– Oto właśnie nasze zwycięstwo – zakończył Squealer.
Zwierzęta pokuśtykały na podwórze. Sruciny w tylnej nodze zadawały
Boxerowi nieznośny ból. Koń widział przed sobą ciężką pracę przy
budowie wiatraka od fundamentów i już teraz wewnętrznie przygotowywał
się do wysiłku. Jednak po raz pierwszy pomyślał, że ma już jedenaście lat i
że jego potężne muskuły może nie są już takie, jakie były.
Gdy jednak zwierzęta ujrzały zielony sztandar łopoczący na wietrze,
gdy znów usłyszały huk wystrzałów z dubeltówki – dano ognia aż siedem
razy – i wysłuchały przemówienia Napoleona, w którym pogratulował im
męstwa, wydało im się, że mimo wszystko odniosły wielkie zwycięstwo.
Poległym w boju wyprawiono uroczysty pogrzeb. Boxer i Clover ciągnęli
furę służącą za karawan, a orszak żałobny prowadził sam Napoleon.
Zwycięstwo świętowano przez całe dwa dni. Były śpiewy, wygłaszano
mowy, huczała strzelba, a każde zwierzę otrzymało specjalny przydział w
postaci jabłka; ptaki dostały po dwie uncje ziarna, a psy po trzy biszkopty.
Ogłoszono, iż stoczona bitwa zostaje nazwana "Bitwą pod Wiatrakiem" i że
Napoleon ustanowił nowe odznaczenie "Order Zielonego Sztandaru", które
natychmiast sobie przyznał. Wśród ogólnej radości zapomniano o sprawie
fałszywych banknotów.
W kilka dni później świnie natrafiły w piwnicy na skrzynkę whisky. Nie
zauważono jej, gdy zwierzęta po raz pierwszy zajęły dom. Tej samej nocy
na folwarku usłyszano dochodzące stamtąd głośne śpiewy, w których, ku
ogólnemu zaskoczeniu, rozpoznano fragmenty "Zwierząt Anglii". Około
wpół do dziewiątej wyraźnie widziano Napoleona, jak w starym meloniku
pana Jonesa wyszedł tylnymi drzwiami, przegalopował dookoła podwórza i
znów zniknął wewnątrz. Jednak następnego ranka w kwaterze świń
panowała głucha cisza. Nikt nie dawał najmniejszego znaku życia.
Dochodziła dziewiąta, gdy w drzwiach ukazał się Squealer: szedł powoli,
wyglądał ponuro, miał mętne oczy i obwisły ogon;
wydawało się, że jest poważnie chory. Przywołał zwierzęta i oznajmił
im, że ma straszliwą wiadomość:
towarzysz Napoleon jest umierający!
Uderzono w wielki płacz. Teren dookoła domu wyłożono słomą, a
zwierzęta zaczęły chodzić na paluszkach. Ze łzami w oczach pytały się
56wzajemnie, co będzie, jeśli zabraknie ich Przywódcy. Poszła plotka, iż
Snowballowi udało się koniec końców zatruć jedzenie Napoleona. O
jedenastej Squealer wyszedł, by przekazać następną wiadomość. Ostatnim
aktem woli towarzysz Napoleon wydał uroczysty dekret: picie alkoholu ma
być karane śmiercią.
Aliści pod wieczór knurowi nieco się polepszyło i następnego ranka
Squealer mógł oznajmić, iż towarzysz Napoleon jest na najlepszej drodze
do wyzdrowienia. U schyłku dnia rekonwalescent powrócił do zwykłych
zajęć, a nazajutrz zwierzęta dowiedziały się, że polecił Whymperowi
zakupić w Willingdon kilka broszurek o warzeniu piwa i pędzeniu wódki.
Po tygodniu nakazał, by zaorano niewielki skrawek gruntu za sadem, który
pierwotnie zamierzano przeznaczyć na wypas dla emerytowanych zwierząt.
Podano, że pastwisko jest wyjałowione i należy obsiać je na nowo; atoli
zwierzęta szybko się dowiedziały, że Napoleon zamierza przeznaczyć je
pod uprawę jęczmienia.
Mniej więcej wtedy zdarzył się dziwny wypadek, którego prawie nikt
nie potrafił sobie wytłumaczyć.
Pewnej nocy, około dwunastej, na podwórzu rozległ się donośny trzask,
a zaskoczone zwierzęta wybiegły ze swoich legowisk. Była pełnia
księżyca. U stóp szczytowej ściany wielkiej stodoły, gdzie wypisano
Siedem Przykazań, leżała złamana drabina. Obok spoczywał chwilowo
oszołomiony Squealer, przy którym zauważono latarnię, pędzel i
przewrócony garnek z białą farbą. Psy natychmiast otoczyły wieprza, a gdy
doszedł do siebie, odprowadziły go do domu. Żadne zwierzę nie rozumiało
ani w ząb, co to wszystko znaczy; żadne, wyjąwszy starego Benjamina,
który ze zrozumieniem kiwał pyskiem, a choć wydawało się, że wie –
milczał.
Jednak po kilku dniach Mudel, która czytała sobie Siedem Przykazań,
zauważyła, że jest wśród nich jeszcze jedno, które brzmi inaczej niż to,
które zwierzęta pamiętały. Oto bowiem wszystkim wydawało się, że Piąte
Przykazanie brzmi: "Żadne zwierzę nie będzie pić alkoholu"; jednak
zapomniano o dwóch słowach. Przykazanie faktycznie brzmiało tak:
"Żadne zwierzę nie będzie pić alkoholu bez umiaru".
579
Pęknięte kopyto Boxera goiło się długo. Nazajutrz po uroczystościach
ku czci zwycięstwa zwierzęta przystąpiły do budowy wiatraka. Dzielny koń
nie chciał przeznaczyć nawet dnia na wypoczynek, a nadto postawił sobie
za punkt honoru, by nikt nie dostrzegł, że cierpi. Wieczorem mówił do
Clover, że chore kopyto bardzo mu dokucza. Klacz leczyła je okładami z
ziół, które przedtem żuła; wraz z B enj aminem usiłowała przekonać
Boxera, żeby nie pracował tak ciężko. – Końskie płuca nie są ze stali –
mawiała doń. Ale Boxer nie słuchał. Miał tylko, jak twierdził, jedną, jedyną
ambicję życiową: nim dojdzie do wieku emerytalnego, pragnie ujrzeć
wiatrak niemal ukończony.
Na początku, gdy ustalono prawa obowiązujące na Folwarku
Zwierzęcym, postanowiono, że konie i świnie mogą przechodzić na
emeryturę po ukończeniu dwunastu lat, krowy – po czternastu latach, psy –
po dziesięciu, owce – po siedmiu, a kury i gęsi – po pięciu. Uchwalono
spore emerytury. Jak dotychczas żadne zwierzę nie przeszło w stan
spoczynku, jednak ostatnimi czasy zaczęto coraz więcej o tym mówić.
Ponieważ skrawek pola opodal sadu świnie przeznaczyły pod jęczmień,
rozeszły się pogłoski, iż część dużej łąki zostanie ogrodzona i
przeznaczona na pastwisko dla starych zwierząt. Koń, opowiadano sobie,
będzie otrzymywać dwa i pół kilograma zboża dziennie, a zimą siedem
kilogramów siana; w oficjalne zaś święta marchew czy nawet jabłko.
Dwunaste urodziny Boxera przypadały późnym latem przyszłego roku.
Tymczasem życie było ciężkie. Zimą zapanowały tak ostre mrozy jak
poprzednio, a żywności było jeszcze mniej. Racje znów zostały
zmniejszone, co jednak nie dotyczyło świń i psów. Zbyt surowy
egalitaryzm w ra–cjonowaniu, dowodził Squealer, byłby sprzeczny z
zasadami Animalizmu. W każdym razie nie miał żadnych trudności w
wykazaniu zwierzętom, że na folwarku w istocie nie występują niedostatki
żywności, choć pozory mogą mylić. Owszem, wprawdzie tymczasowo
uznano za niezbędne wprowadzenie regulacji przydziałów (Squealer
zawsze używał słowa "regulacja", nigdy "zmniejszenie"), jednak w
porównaniu z czasami Jonesa poprawa jest ogromna. Odczytując szybko
liczby piskliwym głosem, szczegółowo dowodził, iż zwierzęta mają więcej
58owsa, więcej siana i więcej rzepy aniżeli za Jonesa, że pracują krócej niż
wtedy, że poprawiła się jakość wody do picia, żyją dłużej, zmniejszyła się
śmiertelność wśród młodych, mają więcej słomy w boksach oraz że pchły
nie dokuczają im już tak bardzo. Zwierzęta wierzyły w każde słowo
Squealera. Bogiem a prawdą, Jones i wszystko, co się z nim łączyło, niemal
całkowicie zniknęło z ich pamięci. Wiedziały, że życie jest obecnie ciężkie
i znojne, że często cierpią głód i chłód i że dni mają wypełnione wyłącznie
pracą. Jednak dawniej z pewnością było jeszcze gorzej. Zwierzęta
pocieszały się tą myślą. Ponadto były wtedy niewolnikami, dziś są wolne, a
jest to zasadnicza różnica – czego nigdy nie omieszkał przypomnieć
Squealer.
Obecnie znacznie przybyło gąb do wykarmienia. Jesienią cztery
maciory oprosiły się niemal jednocześnie, wydając na świat trzydzieści
jeden małych świnek. Wszystkie były łaciate, a ponieważ Napoleon był w
gospodarstwie jedynym knurem rozpłodowym, każdy mógł łatwo zgadnąć,
kto jest ojcem. Zapowiedziano, iż w późniejszym terminie, gdy zakupi się
cegłę i budulec, w ogrodzie stanie szkółka. Na razie sam Napoleon uczył
prosięta w kuchni Jonesa. Świnki hasały po ogrodzie i raczej odradzano im
zabawę z innymi zwierzętami. Mniej więcej w tym samym czasie
ogłoszono, że ilekroć świnia spotka na drodze inne zwierzę, to ostatnie
musi ustąpić na bok, a także, iż wszystkie świnie bez wyjątku otrzymują
przywilej noszenia w niedziele zielonych wstążek na ogonkach.
Rok okazał się dość pomyślny, ale na folwarku nadal brakowało
gotówki. Trzeba było kupić cegłę, piasek i wapno na budowę szkółki dla
prosiąt; ponadto znów należało zacząć gromadzić pieniądze na maszyny do
wiatraka. Potrzebowano też oleju do lamp, świec do domu świń, cukru na
stół Napoleona (knur zabraniał spożywać go innym świniom pod pozorem,
iż tyją od niego) i takich artykułów jak narzędzia, gwoździe, sznur, węgiel,
drut, żelazo i biszkopty dla psów. Sprzedano stóg siana oraz część zbiorów
kartofli, a dostawy jaj zwiększono do sześciuset sztuk tygodniowo,
wskutek czego kury z trudem wysiadywały zaledwie tyle jaj, by utrzymać
liczebność stada. Racje żywnościowe, już i tak zmniejszone w grudniu,
zostały ponownie uszczuplone w lutym, a ponadto w stajniach zdjęto
latarnie dla zaoszczędzenia oleju. Świnie wszelako miały się całkiem nieźle
i nawet przybierały na wadze. Jednego popołudnia pod koniec lutego z
niewielkiej szopy za kuchnią, w której dawnymi laty warzono piwo,
powiało przez podwórze ciepłym, ciężkim, smakowitym zapachem, jakiego
zwierzęta dotąd nie wąchały. Ktoś powiedział, że to pachnie warzony
59jęczmień. Zwierzęta łakomie niucha–ły, zastanawiając się, czy może gotują
im na kolację ciepłą papkę. Nie było jednak żadnej papki, a najbliższej
niedzieli oznajmiono, iż odtąd cały jęczmień zostanie przeznaczony
wyłącznie dla świń. Wkrótce rozeszła się wieść, iż świniom przydzielono
pół litra piwa dziennie, a Napoleon otrzymał dwa i pół litra, które podają
mu w porcelanowej wazie do zupy.
Pomimo że trzeba było znosić trudy, częściowo łagodziło je to, iż życie
zwierząt nabrało większej godności. Było więcej wspólnych śpiewów,
więcej przemówień, więcej pochodów. Napoleon ogłosił, że raz na tydzień
będzie odbywać się coś, co nazwał Spontaniczną Demonstracją, celem
uczczenia zmagań z przeciwnościami oraz osiągnięć Folwarku. O
wyznaczonej porze zwierzęta odrywały się od zajęć i maszerowały w
wojskowym szyku po całym folwarku:
z przodu szły świnie, za nimi konie, kozy, owce i drób. Psy szły na
flankach kolumny, a przed wszystkimi kroczył czarny kogucik Napoleona.
Boxer i Clover zawsze trzymali we dwójkę zielony sztandar z kopytem i
rogiem, oraz napisem: "Niech żyje towarzysz Napoleon!" Następnie
deklamowano wiersze ułożone na cześć Napoleona i słuchano mowy
Squealera podającego dokładne dane dotyczące wzrostu produkcji
żywności;
niekiedy też strzelano na wiwat z fuzji. Najgorliwszymi
zwolenniczkami Spontanicznych Demonstracji były owce, a ilekroć ktoś
zaczynał narzekać (co czyniły czasem nieliczne zwierzęta, jeśli w pobliżu
nie było świń ani psów), że traci się czas na darmo i trzeba stać na zimnie,
owce natychmiast uciszały takiego malkontenta potężnym beczeniem:
"Cztery nogi: dobrze, dwie nogi: źle!" Na ogół jednak zwierzęta lubiły te
uroczystości. Znajdowały pociechę w przypominaniu, iż mimo wszystko są
sobie panami i pracują dla własnego dobra. Śpiewając, maszerując,
słuchając wyliczeń Squealera, wystrzałów z fuzji i piania kogucika,
spoglądając na łopoczącą na wietrze flagę, łatwiej było zapomnieć,
przynajmniej na pewien czas, o burczącym brzuchu.
W kwietniu Folwark Zwierzęcy został ogłoszony republiką i należało
wybrać prezydenta. Był tylko jeden kandydat – Napoleon – którego
wybrano jednomyślnie. Tego samego dnia ogłoszono, iż znaleziono nowe
dokumenty ujawniające dalsze szczegóły zmowy Snowballa z Jonesem.
Okazało się, że Snowball nie tylko, jak się poprzednio wydawało
zwierzętom, usiłował doprowadzić podstępem do klęski w Bitwie pod
60Oborą, ale otwarcie walczył w niej po stronie Jonesa. Jednak to nie
wszystko: w istocie stał on na czele bandy napastników i ruszył do ataku z
okrzykiem: "Niech żyje ludzkość!" Co zaś do ran na grzbiecie, które pewne
zwierzęta wciąż pamiętały, zostały one zadane zębami Napoleona.
W środku lata, po kilkuletniej nieobecności, na folwarku znów pojawił
się kruk Mojżesz. Nie zmienił się ani na jotę, nie pracował i jak dawniej
gadał o Raju Zwierząt. Siadywał na pniaku, trzepotał czarnymi skrzydłami
i godzinami opowiadał każdemu, kto chciał go słuchać.
– Tam wysoko, towarzysze – mówił uroczyście wskazując na niebo
potężnym dziobem – tam wysoko, za tą ciemną chmurą, którą właśnie
widzicie, leży Raj Zwierząt, szczęśliwa kraina, w której my, biedne
zwierzęta, będziemy odpoczywać przez wieki po naszych trudach.
Kruk utrzymywał nawet, iż dotarł tam, gdy pewnego dnia wzniósł się
bardzo wysoko, i widział łany wiecznie kwitnącej koniczyny oraz rosnące
na płotach makuchowe ciastka i kostki cukru. Wiele zwierząt wierzyło
Mojżeszowi. Żyją obecnie, rozmyślały, w głodzie i trudzie, czy nie byłoby
więc mądre i sprawiedliwe, gdyby istniał gdzieś jakiś lepszy świat? Trudno
było określić stosunek świń do Mojżesza. Wszystkie twierdziły
pogardliwie, że jego opowieści o Raju Zwierząt to wierutne kłamstwo, a
jednak pozwalały mu mieszkać na folwarku i nie pracować, a nawet
przydzieliły kieliszek piwa dziennie.
Gdy Boxerowi zagoiło się kopyto, zaczął pracować jeszcze ciężej niż
dotąd. Nie ustępowały mu zresztą także inne zwierzęta, które przez cały rok
harowały w pocie czoła. Począwszy od marca, do zwykłych zajęć
gospodarskich i odbudowy wiatraka przybyło jeszcze stawianie szkółki dla
młodych świnek. Niekiedy długie godziny pracy przy ubogim pożywieniu
wydawały się nie do zniesienia, lecz Boxer nie załamywał się nigdy. Ani
jednym słowem bądź czynem nie zdradził nikomu, że nie ma już tyle sił co
niegdyś. Zmienił się tylko nieco jego wygląd – skóra straciła na blasku, a
potężne boki były teraz zapadnięte. Zwierzęta mówiły: "Boxer dojdzie do
siebie, gdy tylko zazieleni się trawa"; jednak nadeszła wiosna, a koń nadal
wyglądał nędznie. Gdy nieraz widywano go na zboczu kamieniołomu, jak
pręży muskuły pod ciężarem ogromnego głazu, wydawało się, że Boxera
trzyma na nogach jedynie wola wytrwania. Dostrzegano wtedy, iż niemo
szepce (bo nie ma nawet tyle sił, żeby powiedzieć cokolwiek na głos):
"Będę pracować jeszcze więcej". Clover i Benjamin ponownie
ostrzegali go, żeby uważał na siebie, ale koń puszczał te przestrogi mimo
61uszu. Zbliżały się jego dwunaste urodziny. Nie dbał już o nic, byle tylko,
nim przejdzie na emeryturę, został zebrany odpowiedni zapas kamieni.
Latem, pewnego późnego wieczora gruchnęła nagle wieść, że podobno
Boxerowi przydarzyło się coś złego. Jak zwykle wyszedł on samotnie do
pracy, by przywlec na budowę ładunek kamieni. Niestety, okazało się, że
pogłoska jest prawdziwa. W kilka minut później dwa gołębie przyfrunęły
ile sił w skrzydłach z hiobową wieścią:
– Boxer upadł! Leży na boku i nie może się podnieść! Niemal połowa
zwierząt rzuciła się w kierunku wzniesienia, na którym budowano wiatrak.
Boxer leżał nieruchomo między dyszlami wózka z wyciągniętą szyją; nie
mógł nawet podnieść łba. Oczy mu się szkliły, boki świeciły od potu. Z
pyska ciekła strużka krwi. Clover przysiadła obok.
– Boxerze! – krzyknęła – co ci jest?
– To płuca – cicho odpowiedział koń. – Nie bójcie się, nic się nie stało.
Dacie radę zakończyć budowę beze mnie. Jest już spory zapas kamieni.
Tak czy owak, bardzo chciałbym odpocząć. Benjamin też się starzeje;
może pozwolą mu przejść na emeryturę ze mną i dotrzymać mi
towarzystwa.
– Musimy natychmiast sprowadzić pomoc – zawołała Clover. – Niech
ktoś szybko pobiegnie i powie Squealerowi, co się stało.
Wszystkie zwierzęta ruszyły do domu świń, żeby zawiadomić Squealera
o wypadku. Przy Boxerze pozostali tylko Clover i Benjamin, który położył
się obok konia i w milczeniu odganiał odeń muchy swoim długim ogonem.
Mniej więcej po kwadransie zjawił się Squealer, pełen współczucia i troski.
Oświadczył, iż towarzysz Napoleon głęboko zmartwił się wieścią o
nieszczęśliwym wypadku jednego z najbardziej lojalnych obywateli
Folwarku i że poczynił już kroki, by wysłać Boxera do szpitala w
Willingdon. Usłyszawszy to zwierzęta poczuły się trochę nieswojo. Poza
Mollie i Snowballem żadne zwierzę nigdy nie opuściło gospodarstwa, a
ponadto nie były zachwycone tym, że ich chory towarzysz ma dostać się w
ręce ludzi. Squealer łatwo ich jednak przekonał, iż weterynarz z Willingdon
skuteczniej wyleczy Boxera, aniżeli można by to uczynić na folwarku. Po
półgodzinie zaś, gdy Boxer doszedł już nieco do siebie, wstał nie bez trudu
z pomocą zwierząt i pokuśtykał do boksu, który Clover i Benjamin
wymościli wygodnie słomą.
Przez następne dwa dni Boxer nie opuszczał stajni. Świnie przysłały mu
62dużą butelkę jakiegoś różowego lekarstwa znalezionego w apteczce w
łazience, a Clover wydzielała mu po łyżeczce leku dwa razy dziennie po
posiłkach. Wieczorami kładła się obok i gawędziła z nim, a Benjamin
odganiał od przyjaciela muchy. Boxer twierdził, że nie martwi się
wypadkiem. Jeśli wyzdrowieje, ma jeszcze przed sobą, jak obliczał, trzy
lata życia;
marzył o spokojnych chwilach, które spędzi w zakątku dużego
pastwiska. Po raz pierwszy znajdzie wolny czas, który poświęci na studia i
rozwijanie umysłu. Resztę życia, zapowiadał, ma zamiar przeznaczyć na
naukę pozostałych dwudziestu dwóch liter alfabetu.
Benjamin i Clover mogli czuwać przy Boxerze jedynie po pracy, a
furgon, który miał odwieźć konia do szpitala, zajechał w środku dnia.
Wszystkie zwierzęta pełły rzepę pod nadzorem jednej ze świń, gdy ze
zdziwieniem ujrzały Benjamina galopującego od strony zabudowań,
ryczącego na całe gardło. Po raz pierwszy widziały Benjamina
podnieconego – po raz pierwszy też zobaczono starego osła w galopie.
– Szybko, szybko! – krzyczał. – Chodźcie szybko! Zabierają Boxera!
Nie czekając na rozkazy świń zwierzęta przerwały pracę i pobiegły w
kierunku zabudowań. Rzeczywiście, na podwórzu stał duży kryty wóz,
zaprzężony w dwa konie; na jednej ze ścian pojazdu był jakiś napis, a na
koźle siedział cwaniakowaty jegomość w płytkim meloniku. Miejsce
Boxera w stajni było puste.
Zwierzęta otoczyły wóz.
– Do widzenia, Boxerze! – krzyczały chórem. – Do widzenia!
– Głupcy! Głupcy! – wołał Benjamin, skacząc wokół nich i tupiąc
małymi kopytkami. – Głupcy! Czy nie widzicie, co jest napisane na tym
wozie?
Zwierzęta umilkły i zaczęły poszepty wać. Mudel usiłowała
sylabizować słowa. Benjamin odepchnął ją i wśród głuchej ciszy
przeczytał:
– "Alfred Simmonds. Ubój koni i wytwarzanie kleju kostnego,
Willingdon. Handel skórami i mączką kostną. Dostawy do psiarni". Czy nie
rozumiecie, co to znaczy? Boxera zabierają do końskiej jatki!
Zwierzęta wydały okrzyk przerażenia. W tej samej chwili człowiek na
koźle podciął konie batem i wóz ostro ruszył w kierunku bramy. Wszyscy
popędzili za nim, wrzeszcząc ile sił. Na czoło pogoni wysunęła się Clover.
63Wóz nabierał szybkości. Klacz starała się zmusić swe mocne kończyny do
galopu i na krótką chwilę zrównała się z furgonem.
– Boxerze! – krzyczała. – Boxerze! Boxerze! Boxe–rze! – Właśnie
wtedy koń jakby usłyszał wołanie i w tylnym okienku ukazał się jego pysk
z białą strzałką na nosie. – Boxerze! – krzyczała Clover rozdzierająco. –
Boxerze! Wyskakuj! Wyskakuj szybko! Zabierają cię na śmierć!
Wszystkie zwierzęta zawtórowały:
– Wyskakuj, Boxerze, wyskakuj!
Jednak wóz jechał już szybko i oddalał się coraz bardziej. Nie wiadomo
na pewno, czy Boxer zrozumiał wołanie Clover. Jednak po chwili jego
pysk zniknął z okienka i od wewnątrz wozu dało się słyszeć potężne
dudnienie podków. Koń próbował rozwalić deski i utorować sobie drogę
ucieczki. Były czasy, gdy kilka uderzeń jego kopyt roztrzaskałoby wóz w
drzazgi. Lecz niestety, siły opuściły Boxera i po kilku minutach dudnienie
osłabło, a potem ucichło. Zrozpaczone zwierzęta zaczęły wołać do koni
ciągnących wóz, by się zatrzymały.
– Hej, towarzysze, towarzysze! – krzyczały. – Nie wieźcie własnego
brata na śmierć!
Jednak głupie bydlęta, zbyt ciemne, by zdawać sobie sprawę, co się
dzieje, położyły tylko uszy po sobie i przyspieszyły biegu. Okienko
pozostało puste. Komuś przyszło do głowy, niestety poniewczasie, by
pobiec naprzód i zatrzasnąć bramę, ale wóz już ją minął i po chwili zniknął
na drodze. Boxera nie ujrzano już nigdy.
Po trzech dniach oznajmiono, iż koń zmarł w szpitalu w Willingdon
mimo wszelkiej pomocy lekarskiej, jaką może otrzymać koń. Zwierzętom
doniósł o tym
Squealer. Twierdził, iż był świadkiem ostatnich chwil Boxera.
– Był to najbardziej wzruszający widok w moim życiu! – opowiadał,
ścierając łzy racicą. – Stałem przy jego posłaniu aż do samego końca. Gdy
śmierć zaglądała mu w oczy, biedak niemal nie miał już sił, by mówić,
więc tylko wyszeptał mi do ucha, iż rozpacza jedynie dlatego, że nie dane
mu było dożyć zakończenia budowy wiatraka. "Naprzód, towarzysze!"
wyszeptał. "Naprzód, w imię Powstania. Niech żyje Folwark Zwierzęcy!
Niech żyje towarzysz Napoleon! Napoleon ma zawsze rację". Były to jego
ostatnie słowa, towarzysze.
W tej samej chwili zachowanie Squealera uległo nagłej zmianie. Umilkł
64na chwilę i nim znów zaczął mówić, jego małe oczka rzucały czas jakiś
podejrzliwe spojrzenia na prawo i lewo.
Doszło do jego wiadomości, kontynuował, iż gdy zabierano Boxera,
zaczęła krążyć głupia i złośliwa pogłoska. Niektóre zwierzęta zauważyły, iż
wóz nosił napis "Ubój koni", i wyciągnęły z tego pochopny wniosek, że
Boxer jedzie do końskiej jatki. Wprost trudno uwierzyć, ironizował
Squealer, że panikarze mogą być aż tak nierozsądni. Przecież nikt chyba
nie wątpi w ukochanego Przywódcę, towarzysza Napoleona? – z
oburzeniem pytał Squealer, trzepocąc ogonkiem i kiwając się z boku na
bok. Wyjaśnienie jest bardzo proste. Wóz należał poprzednio do rzeźnika i
został odeń zakupiony przez weterynarza, który nie zdążył zamalować
dawnego napisu. Stąd właśnie całe nieporozumienie.
Zwierzęta poczuły ogromną ulgę. A kiedy Squealer barwnie przedstawił
dalsze szczegóły ostatnich chwil Boxera, opowiadając o wspaniałej opiece,
jaką został otoczony, oraz o drogich lekarstwach, za które, nie oglądając się
na koszty, zapłacił Napoleon, pierzchły ostatnie wątpliwości, a żal z
powodu śmierci przyjaciela został złagodzony myślą o tym, iż koń
przynajmniej umierał szczęśliwy.
W najbliższą niedzielę na porannym zebraniu pojawił się sam Napoleon
i wygłosił krótką żałobną mowę ku czci Boxera. Wprawdzie nie ma
możliwości sprowadzenia szczątków ich opłakiwanego przyjaciela, by je
pogrzebać na folwarku, powiedział, niemniej jednak on sam zamówił duży
wieniec z liści wawrzynu rosnącego w ogrodzie, który pośle się na grób
Boxera. Za kilka dni świnie urządzą też bankiet dla uczczenia jego pamięci.
Napoleon przypomniał na koniec dwie ulubione maksymy Boxera: "Będę
pracować jeszcze więcej" i "Towarzysz Napoleon ma zawsze rację", które
to maksymy, kontynuował, każde zwierzę powinno przyjąć za swoje.
W dniu wyznaczonym na bankiet furgonetka kupca z Willingdon
przywiozła do domu świń sporą drewnianą skrzynię. Tej samej nocy
rozległy się stamtąd wrzaskliwe śpiewy, po których nastąpiła jakby
gwałtowna kłótnia zakończona około godziny jedenastej straszliwym
brzękiem tłuczonego szkła. Nazajutrz na folwarku nikt się nie poruszył aż
do południa; rozeszła się pogłoska, że świnie zdobyły gdzieś pieniądze na
jeszcze jedną skrzynkę whisky.
6510
Minęły lata. Zmieniały się pory roku, upływały krótkie żywoty zwierząt.
Przyszedł dzień, gdy poza Clover, Benjaminem, krukiem Mojżeszem oraz
niektórymi świniami nikt już nie pamiętał życia przed Powstaniem.
Zdechła Muriel, zdechły psy: Bluebell, Jessie i Pin–cher. Nie żył
również Jones – zmarł gdzieś daleko, w przytułku dla alkoholików.
Zapomniano o Snowballu. Boxera pamiętało jedynie kilka zwierząt, które
go znały. Clover była teraz starą, grubą klaczą o sztywnych od reumatyzmu
stawach i kaprawych oczach. Przekroczyła o dwa lata wiek emerytalny,
jednak ani ona, ani żadne inne zwierzę nie doczekało się emerytury. Już
dawno przestano wspominać o wydzieleniu skrawka pastwiska dla
zasłużonych zwierząt. Napoleon był teraz dojrzałym knurem, ważącym
ponad sto pięćdziesiąt kilogramów. Squealer tak porósł w tłuszcz, że jego
fałdy zasłaniały mu oczy. Jedynie stary Benjamin niewiele się zmienił,
nieco tylko posiwiał na pysku; ponadto od śmierci Boxera zrobił się jeszcze
bardziej ponury i małomówny.
Folwark liczył obecnie znacznie więcej mieszkańców niż dawniej, choć
przyrost ów okazał się mniejszy, aniżeli się spodziewano. Dla wielu
urodzonych tu zwierząt Powstanie było jedynie mglistą tradycją,
przekazywaną słowami; inne, zakupione zwierzęta nigdy przedtem nie
słyszały o tym wydarzeniu. Oprócz Clover folwark posiadał teraz jeszcze
trzy konie. Były to ładne, silne zwierzęta, chętne do pracy – były również
dobrymi towarzyszami – ale bardzo głupie. Żaden z nich nie potrafił
nauczyć się alfabetu poza literę B. Wierzyły we wszystko, co im
opowiadano o Powstaniu i zasadach Animalizmu – chętnie słuchały
zwłaszcza starej klaczy, której okazywały niemal synowski szacunek –
jednak wydawało się wątpliwe, czy wiele rozumiały.
Gospodarstwo rozwijało się całkiem nieźle, było też lepiej
zorganizowane, a jego obszar powiększył się nawet o dwa pola, które
zakupiono od pana Pilkingtona. Dokończono wreszcie budowę wiatraka,
który napędzał młockarnię, oraz wzniesiono elewator do siana; przybyło
też sporo nowych budynków. Whymper kupił sobie powozik. Atoli wiatrak
nie został wykorzystany, jak to niegdyś zapowiadano, do wytwarzania
66prądu. Używano go do mielenia ziarna, co przynosiło spore dochody.
Zwierzęta ciężko pracowały przy budowie następnego wiatraka; dopiero po
jego postawieniu, zapowiadały świnie, zainstaluje się prądnice. Nikt jednak
nie wspominał już o luksusach, których obraz Snowball roztaczał dawno
temu przed zwierzętami, o stajniach oświetlonych elektrycznością, z ciepłą
i zimną wodą, oraz o trzydniowym tygodniu pracy. Napoleon potępił owe
pomysły jako sprzeczne z duchem Animalizmu. Prawdziwe szczęście,
dowodził, polega na ciężkiej pracy przy skromnym życiu.
Wyglądało na to, że folwark się wzbogacił, co jednak w żadnej mierze
nie dotyczyło zwierząt, oczywiście wyjąwszy świnie i psy. Być może
działo się tak częściowo dlatego, że było tak dużo świń i tak dużo psów.
Nikt nie mógł zarzucić im lenistwa; one także na swój sposób pracowały.
Cały czas zajmowały się, jak to niestrudzenie wyjaśniał Squealer,
nadzorem i organizacją pracy na folwarku. Znaczna część tych zajęć była
tego rodzaju, że inne, głupsze zwierzęta nijak nie pojmowały, na czym to
wszystko polega. Squealer powiedział im, że świnie dzień w dzień harują
przy sporządzaniu takich tajemniczych rzeczy jak "rejestry",
"sprawozdania", "protokoły" i "memoranda". Były to spore arkusze
papieru, które od góry do dołu należało pokryć pismem, a następnie
wrzucić do ognia. Czynność ta miała zasadnicze znaczenie dla dobrobytu
folwarku, zapewniał Squealer. Jednak ani świnie, ani psy nie wytwarzały
żywności własną pracą; za to było ich wiele i zawsze dopisywał im apetyt.
Co zaś do innych zwierząt, to życie wydawało się im takie, jakie było na
początku. Zwykle cierpiały głód, sypiały na słomie, piły wodę z sadzawki,
pracowały w polu; zimą dokuczał im chłód, latem muchy. Niekiedy co
starsze sięgały przytępioną pamięcią w przeszłość, usiłując przypomnieć
sobie, czy w pierwszych dniach Powstania, wkrótce po wypędzeniu Jonesa,
żyło im się gorzej czy lepiej niż obecnie. Jednak nic to nie dawało. Nie
miały z czym porównać dzisiejszych warunków życia; mogły oprzeć się
jedynie na kolumnach liczb Squealera, z których niezmiennie wynikało, że
wszystko wciąż idzie ku lepszemu. Zwierzęta uznały zatem, iż problem jest
nie do rozstrzygnięcia; na dobitkę miały zbyt mało wolnego czasu, aby się
zastanawiać nad podobnymi sprawami. Tylko stary Benjamin twierdził, że
pamięta każdy szczegół swojego długiego życia oraz że nigdy nie było
dużo lepiej czy też dużo gorzej; jest to niemożliwe, albowiem – jak
dowodził osioł – głód, niedostatek i rozczarowania stanowią niezmienne
prawo życia.
67Mimo wszystko zwierzęta nigdy nie traciły nadziei. Co więcej, ani na
chwilę nie opuszczało ich poczucie dumy i wyróżnienia: wszak były
mieszkańcami Folwarku Zwierzęcego, jedynego gospodarstwa w całym
hrabstwie – ba, nawet w całej Anglii! – należącego do zwierząt i przez nie
zarządzanego. Żadne z nich, nawet te najmłodsze, nawet nowi przybysze,
których zakupiono z folwarków odległych o dwadzieścia czy trzydzieści
kilometrów, nie przestało się tym zachwycać. Gdy zaś słyszały huk
wystrzałów z fuzji i spoglądały na zielony sztandar łopoczący na wietrze,
ich serca napełniała nieugięta duma; w takich chwilach zawsze powracano
do dawnych heroicznych dni, do wygnania Jonesa, spisania Siedmiu
Przykazań oraz do pamiętnych bitew, w których rozgromiono dwunożnych
napastników. Nie wyrzeczone się żadnego z dawnych marzeń. Wciąż
wierzono w Republikę Zwierząt zapowiadaną przez starego Majora,
Republikę, która powstanie, gdy po zielonych łąkach Anglii stąpać będą
jeno zwierzęta. Prędzej czy później jej czas nadejdzie: może nieprędko,
może nie za życia obecnego pokolenia, ale nadejdzie na pewno. Tu i
ówdzie nucono nawet potajemnie melodię "Zwierząt Anglii"; w każdym
razie wszystkie zwierzęta z pewnością znały tę pieśń, choć żadne nie
odważyłoby się zapewne zaśpiewać jej głośno. Możliwe, że żyło się teraz
ciężko i nie wszystkie nadzieje zostały spełnione, jednak zwierzęta zdawały
sobie sprawę z tego, iż różnią się od swoich pobratymców z innych
folwarków. Jeśli nawet cierpią głód, to przecież nie dlatego, że muszą
żywić ludzi, swoich ciemięży cieli; jeśli nawet ciężko pracują, to
przynajmniej pracują dla siebie. Żadne z nich nie chodziło na dwóch
nogach. Żadne nie zwracało się do drugiego: "panie". Wszystkie zwierzęta
były równe.
Pewnego dnia, wczesnym latem, Squealer rozkazał owcom, by poszły
za nim, i poprowadził całe stado na skraj folwarku, tam gdzie znajdował się
skrawek nieużytku porośnięty brzeziną. Pod opieką Squealera owce
spędziły na nim cały dzień, skubiąc liście. Wieczorem knur powrócił do
domu, ale ponieważ było ciepło;
nakazał owcom, by pozostały na miejscu. Skończyło się na tym, że
trzymał je przez cały tydzień w odosobnieniu, z dala od pozostałych
zwierząt. Squealer przebywał z owcami przez większą część dnia.
Ciekawskim tłumaczył, iż uczy je nowej pieśni, w czym nikt nie powinien
przeszkadzać.
Wkrótce po powrocie owiec do domu, o słodkiej, wieczornej porze
68wytchnienia, gdy zwierzęta skończyły pracę i wracały do budynków, z
podwórza dało się słyszeć przerażone rżenie. Zwierzęta zatrzymały się
zaskoczone. Poznały głos Clover. Klacz zarżała ponownie; wszyscy ruszyli
galopem i wpadli na podwórze. Tam ujrzeli to, co zobaczyła Clover.
Świnię chodzącą na zadnich nogach.
Tak, był to Squealer. Trochę niezgrabnie, jakby jeszcze nie przywykł do
dźwigania swojego grubego cielska w tej pozycji, niemniej całkowicie
utrzymując równowagę szedł po podwórzu. W chwilę później z domu
Jonesa wysunął się długi rząd świń kroczących gęsiego, wszystkie na
zadnich nogach. Niektórym wychodziło to lepiej, innym gorzej, kilka
nawet chwiało się nieco i wydawało się, że marzą o kiju do podparcia,
jednak wszystkie bez wyjątku kroczyły bez szczególnych kłopotów.
Wreszcie rozległo się przeraźliwe ujadanie psów i przenikliwe pianie
czarnego kogucika, a na podwórzu, w otoczeniu psiej eskorty, ukazał się
sam Napoleon, majestatycznie wyprostowany, ciskając wokół wyniosłe
spojrzenia. W racicy trzymał bat.
Zapadła śmiertelna cisza. Osłupiałe i przerażone zwierzęta zbiły się w
gromadkę, łypiąc na długi rząd świń stąpających powoli dookoła
podwórza. Wydawało się, że świat stanął na głowie. Potem, kiedy minął
pierwszy szok, przyszła chwila, gdy wbrew wszystkiemu – wbrew trwodze,
jaką wzbudzały psy, wbrew przyzwyczajeniu nabytemu w ciągu długich
lat, by nigdy na nic nie narzekać i niczego nie krytykować – zwierzęta
zdobyłyby się może na protest. W tej samej jednak chwili owce, jak na
komendę, zaczęły przeraźliwie beczeć:
– Cztery nogi: dobrze, dwie nogi: lepiej! Cztery nogi: dobrze, dwie
nogi: lepiej! Cztery nogi: dobrze, dwie nogi: lepiej!
Koncert ten trwał bitych pięć minut. Kiedy zaś owce się uspokoiły,
przepadła jakakolwiek sposobność wniesienia sprzeciwu, albowiem świnie
zdążyły już zniknąć w domu.
Benjamin poczuł, że czyjś nos muska go po grzbiecie. Obejrzał się. Była
to Clover. Jej stare oczy zasnuły się mgłą jeszcze bardziej niż zwykle. Nie
mówiąc ani słowa pociągnęła go lekko za grzywę i zaprowadziła pod
ścianę wielkiej stodoły, na której wypisano Siedem Przykazań. Przez kilka
chwil osioł i klacz patrzyli w milczeniu na smołowaną ścianę z
wymalowanymi na niej białymi literami.
– Oczy mam już nie te – powiedziała wreszcie Clover. – Nawet gdy
byłam młoda, nie potrafiłam przeczytać tego, co tam wypisano. Ale wydaje
69mi się, że ta ściana wygląda inaczej niż ongiś. Czy nasze Przykazania są te
same, co dawniej, Benjaminie?
Po raz pierwszy osioł odstąpił od swoich zasad i przeczytał Clover to,
co było wypisane na ścianie. Pozostało na niej tylko jedno Przykazanie.
Brzmiało ono tak:
WSZYSTKIE ZWIERZĘTA SĄ RÓWNE,
ALE NIEKTÓRE ZWIERZĘTA SĄ RÓWNIEJSZE OD INNYCH
Potem nikogo już nie zdziwiło, że nazajutrz świnie nadzorujące prace
gospodarskie trzymały w racicach baty. Nikogo też nie dziwiło, że świnie
kupiły sobie radio, poczyniły starania o założenie telefonu, oraz
zaprenumerowały "Johna Bulla", "Tit–Bits" i "Daiły Mirror". Nikogo nie
dziwił widok Napoleona spacerującego z fajką w zębach po ogrodzie; nie,
nikogo nie dziwiło nawet to, że świnie wyciągnęły z szaf ubrania pana
Jonesa i nałożyły je na siebie. Sam Napoleon ukazał się w czarnym
paltocie, myśliwskich bryczesach i skórzanych sztylpach, a jego ulubiona
maciora paradowała we wzorzystej jedwabnej sukni, którą pani Jones
wkładała w niedzielę.
W tydzień później po południu na podwórze zajechało kilka bryczek.
Na objazd folwarku zaproszono delegację właścicieli sąsiednich
gospodarstw. Oprowadzono ich po całym terenie: delegaci wyrazili swój
wielki podziw dla wszystkiego, co zobaczyli, szczególne zaś uznanie
znalazł w ich oczach wiatrak. Zwierzęta pełły w tym czasie zagony rzepy.
Pracowały pilnie, niemal nie podnosząc wzroku, nie wiedząc, kogo bać się
bardziej – świń czy ludzi.
Tego wieczora z domu świń dochodziły wybuchy głośnego śmiechu i
odgłosy śpiewów. Nagle, na dźwięk pomieszanych głosów, zwierzęta
tknęła ciekawość. Co mogło się dziać tam wewnątrz, gdzie po raz pierwszy
zwierzęta i ludzie rozmawiali jak równy z równym? Wszystkie zwierzęta
zaczęły skradać się jak najciszej do ogródka przed domem.
Przy furtce zatrzymały się nieco wystraszone, ale Clover dała znak, by
podążyły za nią. Podeszły więc cichuteńko aż pod sam dom, a potem te,
które były dość wysokie, zajrzały przez okno do pokoju stołowego. Przy
długim stole siedziało sześciu gospodarzy i sześć co znamienitszych świń,
a Napoleon zajmował honorowe miejsce. Świnie najwyraźniej czuły się
całkiem swobodnie na swoich krzesłach. Towarzystwo grało w karty, ale
akurat nastąpiła przerwa, widocznie po to, by mógł zostać spełniony toast.
Wśród zebranych krążył wielki dzban, do kufli dolewano piwa. Nikt nie
70zauważył zdziwionych pysków zwierząt gapiących się z ogrodu.
Pan Pilkington z Foxwood powstał, trzymając kufel w dłoni. Za chwilę,
zapowiedział, poprosi zgromadzonych, by spełnili toast. Nim to jednak
uczyni, czuje się w obowiązku wygłosić kilka słów.
Otóż zarówno on sam, jak i (czego jest pewien) pozostali obecni,
czerpie, powiedział, ogromną satysfakcję z tego, iż długi okres nieufności
oraz nieporozumień dobiegł końca. Był bowiem czas – oczywiście należy
zastrzec, iż ani on, ani ktokolwiek z gości nie żywi dziś podobnych
przekonań – był więc czas, gdy szanowni właściciele Folwarku
Zwierzęcego spotykali się z pewną – słowo: "wrogością" nie jest tu chyba
na miejscu – ale być może z niejaką rezerwą ze strony sąsiadów – ludzi.
Miały miejsce niezbyt fortunne incydenty, szerzyły się błędne poglądy.
Mniemano, że istnienie folwarku, którego właścicielami i gospodarzami są
świnie, jest czymś poniekąd nienormalnym, a ponadto mogłoby wywrzeć
niekorzystny wpływ na sąsiedztwo. Zbyt wielu sąsiadów przyjęło za
pewnik, nie wnikając, niestety, głębiej w istotę sprawy, iż na takim
folwarku będzie się szerzyć rozpasanie i brak dyscypliny. Właściciele ci
wykazywali zaniepokojenie, obawiając się o skutki podobnych wpływów
na ich własne zwierzęta, a nawet na pracowników. Wszelkie wątpliwości
zostały jednak rozproszone. W dniu dzisiejszym bowiem on sam i jego
przyjaciele przybyli na Folwark Zwierzęcy i obejrzeli go bardzo dokładnie.
Cóż takiego się okazało? Oto ujrzeli nie tylko najnowocześniejsze metody
rolnicze, ale taką dyscyplinę i porządek, jakie powinny stanowić wzór dla
wszystkich bez wyjątku gospodarzy. Nie pomyli się chyba, jeśli stwierdzi,
iż pośledniejsze zwierzęta na Folwarku pracują więcej i otrzymują za to
mniej żywności niż jakiekolwiek inne zwierzęta w ich hrabstwie. On sam
zaś i towarzyszący mu goście podpatrzyli dziś sporo innowacji, które
natychmiast zamierzają wprowadzić w swoich gospodarstwach.
Tych kilka uwag, dodał, pragnie zakończyć raz jeszcze podkreślając
dobitnie, iż Folwark Zwierzęcy oraz jego sąsiadów łączą i powinny łączyć
przyjacielskie więzy. Między świniami i ludźmi nie ma i nie powinno być
żadnych sprzecznych interesów. Wspólne są bowiem ich wysiłki, wspólne
trudności. Czyż problemy z siłą roboczą nie są wszędzie takie same? W
tym momencie słuchacze dostrzegli, że pan Pilkington chciałby zabłysnąć
przed towarzystwem jakimś starannie przygotowanym dowcipem, jednak
przez chwilę tak był nim ubawiony, że nie mógł wykrztusić ani słowa.
Wreszcie, dławiąc się dłuższy czas śmiechem, co zabarwiło na purpurowo
71jego liczne podbródki, zdołał wyjąkać:
– Skoro wy macie swoje niższe zwierzęta, z którymi musicie się użerać,
wiedzcie, że my mamy nasze niższe klasy!
Ów bonmot wywołał ryk śmiechu, pan Pilkington raz jeszcze
pogratulował świniom mniejszych racji żywnościowych, dłuższych godzin
pracy i ogólnego braku pobłażania innym zwierzętom, co zauważył na
Folwarku. Teraz zaś, dokończył, wzywa szanownych zebranych, by
powstali i napełnili kufle.
– Panowie – zawołał – panowie, oto wznoszę toast:
za pomyślność Folwarku Zwierzęcego!
Toast przyjęto entuzjastycznymi okrzykami i tupaniem. Napoleon był
tak uszczęśliwiony, że opuścił swoje miejsce i obszedł stół, by przed
wypiciem trącić się kuflem z panem Pilkingtonem. Gdy wrzawa ucichła,
Napoleon, który nie usiadł, oznajmił, iż również on chciałby wygłosić kilka
słów.
Tak jak wszystkie jego poprzednie mowy, ta również była krótka i
dotykała sedna sprawy. On także, powiedział knur, jest szczęśliwy, iż okres
nieporozumień się zakończył. Przez dłuższy czas krążyły pogłoski –
rozsiewane, jak miał powody przypuszczać, przez złośliwych wrogów – że
poglądy jego i jego towarzyszy pachną wywrotowością, a nawet rewolucją.
Zarzucano im usiłowanie wzniecenia buntu wśród zwierząt sąsiednich
folwarków. Nic bardziej błędnego! Ich jedynym pragnieniem jest żyć w
pokoju i utrzymywać normalne stosunki handlowe z sąsiadami. Folwark,
którym ma zaszczyt kierować, dodał, jest spółdzielnią. Tytuł własności,
który on sam przechowuje, należy wspólnie do wszystkich świń.
Choć osobiście nie wierzy, dodał, by wciąż jeszcze utrzymywały się
dawne uprzedzenia, niemniej jednak na folwarku zostały ostatnio
wprowadzone pewne zmiany, których celem jest utrwalenie zaufania
sąsiadów. Dotychczas zwierzęta miały na przykład niezbyt mądry zwyczaj
zwracania się do siebie per "towarzyszu". Ów zwyczaj będzie zniesiony.
Inną dziwaczną tradycją nieznanego pochodzenia było defilowanie w
niedzielę rano przed czaszką jakiegoś wieprza, przytwierdzoną do słupa
ogrodowego. Temu także położy się kres, a czaszkę już zakopano.
Szanowni goście być może zauważyli też zielony sztandar na maszcie. Jeśli
tak, zapewne spostrzegli, iż białe kopyto i róg, które uprzednio zdobiły ów
sztandar, zostały usunięte. Odtąd będzie to zwykła zielona flaga.
72Jeśli chodzi o wspaniałą, dobrosąsiedzką mowę pana Pilkingtona,
stwierdził Napoleon, on ma tylko jedno jedyne zastrzeżenie. Otóż pan
Pilkington przez cały czas mówił o "Folwarku Zwierzęcym". Oczywiście
nie mógł wiedzieć – albowiem podaje się to po raz pierwszy do
wiadomości – iż nazwa "Folwark Zwierzęcy" została zniesiona. Odtąd
folwark ma nosić dawną nazwę: "Folwark Dworski", która to nazwa, jak
sądzi, jest właściwa.
– Panowie – zakończył Napoleon – pozwólcie, iż wzniosę taki sam toast
jak poprzednio, tyle że w innej formie. Napełnijcie kufle po brzegi.
Panowie, oto mój toast: za pomyślność Folwarku Dworskiego!
Wybuchł tak ogromny aplauz jak chwilę wcześniej i kufle wychylono
do samego dna. Jednak zwierzętom, które przyglądały się temu z ogrodu,
wydało się, że oto zachodzi jakaś dziwna przemiana. Cóż takiego zmieniło
się w wyglądzie świń? Clover przyglądała się starczymi, przyćmionymi
oczami to jednemu ryjowi, to drugiemu. Niektóre miały po pięć
podbródków, inne po cztery, jeszcze inne po trzy. Cóż takiego jakby się w
nich przeobrażało i rozpływało? Umilkły już wesołe okrzyki, zebrani znów
zasiedli do kart i podjęli przerwaną grę, a zwierzęta wycofały się cichcem.
Nie uszły jednak i dwudziestu metrów, gdy naraz zatrzymały się w pół
kroku. Z budynku doleciał je gwar podniesionych głosów. Pośpieszyły
więc z powrotem i znów zajrzały przez okno. Tak, wewnątrz wybuchła
zajadła kłótnia. Wrzeszczano na siebie, walono pięściami w stół, rzucano
podejrzliwe spojrzenia, gwałtownie się zapierano. Źródłem
nieporozumienia było to, iż Napoleon i pan Pilkington równocześnie
zagrali asem pik.
Słychać było dwanaście wściekłych głosów, a wszystkie brzmiały
jednakowo. Nie było już żadnych wątpliwości, co się zmieniło w ryjach
świń. Zwierzęta w ogrodzie patrzyły to na świnię, to na człowieka, potem
znów na świnię i na człowieka, ale nikt już nie mógł się połapać, kto jest
kim.