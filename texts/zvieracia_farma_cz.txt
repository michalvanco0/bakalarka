Pan Jones zamkl sice na Panské farmě na noc kurníky, ale byl tak
zpitý, že zapomněl zastrčit závlačky na dveřích. Ve světle sem tam se
pohupující lucerny dovrávoral přes dvůr k zadním dveřím, skopl
holiny, natočil si poslední sklenici piva ze sudu v kuchyňce a dopotácel se do postele, ve které již nějakou chvíli pochrupovala paní
Jonesová.
Jen co světlo v ložnici zhaslo, začal se ze všech koutů farmy ozývat
vzrušený šustot. Celý den se mezi zvířaty šuškalo, že starý Major, výstavní střední bílý kanec, měl minulé noci zvláštní sen, který chtěl
vyprávět ostatním. Bylo domluveno, že jakmile bude pan Jones bezpečně z dohledu, sejdou se všichni ve velké stodole. Starý Major (tak
se mu odjakživa říkalo, ačkoli na výstavách vždy vystupoval pod jménem Willingdonský krasavec) byl na farmě natolik vážený a uznávaný, že ani jedno ze zvířat neváhalo obětovat hodinu spánku, jen
aby si vyslechlo, co jim chtěl povědět.
Ve velké stodole na rychle zhotovené vyvýšené tribuně byl již
Major pěkně uvelebený na svém slaměném loži pod světlem lucerny
zavěšené na trámu nad ním. Bylo mu dvanáct let, a i když se za poslední dobu dosti zakulatil, působil stále impozantně a navzdory
nikdy nezkracovaným klům byl jeho výraz laskavý a moudrý. Netrvalo dlouho a začala přicházet i ostatní zvířata a pohodlně se usazovala či ulehávala, každé, jak mu bylo libo. První dorazila trojice psů
Julča, Besina a Rek, pak prasata, která se okamžitě usadila na slámě
přímo před tribunou. Slepice si udělaly pohodlí na parapetech, holubi vrkali na podkrovních trámech, ovce a krávy ulehly za prasaty
a pustily se do přežvykování. Dva tažní koně, Boxer a Jetelinka, přišli
společně a opatrně polehounku našlapovali, tak aby svými obrovskými chlupatými kopyty náhodou nešlápli na nějaké zvířátko ležící
na slámě. Pak se oba uvelebili vedle ostatních. Jetelinka byla statná,
54očividně mateřsky založená klisna středního věku, která po čtvrtém
hříbátku už nikdy úplně nezískala zpět svou figuru. Boxer byl obrovský hřebec, silnější než dva koně dohromady. Bílý pruh na nozdrách
mu dodával trochu přitroublý výraz, vskutku nepatřil k těm nejchytřejším, ale všichni si ho vážili pro jeho pevný a čestný charakter
a neuvěřitelnou pracovitost. Po koních přihopsala bílá koza Líza
a osel Benjamin. Benjamin byl nejstarší zvíře na statku a také nejmrzutější. Téměř nemluvil, a když už, tak obvykle proto, aby utrousil
nějakou cynickou poznámku: například řekl, že mu Bůh dal ocas
proto, aby jím mohl odhánět mouchy, on že by prý ale raději neměl
žádný ocas – a žádné mouchy. Jako jediný ze všech zvířat na farmě
se nikdy nesmál. Když se ho někdo zeptal proč, odpověděl, že na
ničem nevidí nic k smíchu. Přesto, aniž by to otevřeně přiznal, byl
oddaný Boxerovi. Ti dva trávili obvykle neděle společně v malém výběhu za ovocným sadem, kde se bok po boku pásli, aniž by spolu promluvili jediné slovo.
Boxer a Jetelinka zrovna ulehli, když se do stodoly přibatolilo
hejno kachňátek, která zrovna přišla o maminku, potichounku pípala
a pobíhala zmateně sem a tam ve snaze najít místo, kde by je nikdo
nezašlápl. Jetelinka kolem nich přední nohou vytvořila jakousi neprostupnou zeď, za kterou se kachňátka k sobě přitulila a okamžitě
usnula. Jako poslední dovnitř elegantně vhopkala klisna Perla, bláhová a marnivá bílá krasavice, která tahala bryčku pana Jonese. Cucala přitom kousek cukru. Zaujala místo vpředu a začala laškovně
pohazovat bílou hřívou v naději, že tak upoutá pozornost červenými
stužkami, které do ní měla vpletené jako copánky. Úplně poslední se
přiloudala kočka, která se jako obvykle rozhlížela kolem, hledajíc co
nejteplejší místečko, aby se nakonec vmáčkla mezi Boxera a Jetelinku.
Tam pak po celou dobu Majorova projevu spokojeně předla, aniž by
z něj vyslechla jediné slovo.
Nyní byla všechna zvířata na místě kromě Mojžíše, ochočeného
havrana, který pospával na bidýlku za zadními dveřmi farmy. Když
Major viděl, že se všichni jaksepatří uvelebili a napjatě čekají, odkašlal
si a začal:
769
„Soudruzi, už jste jistě slyšeli o podivném snu, který se mi včera
v noci zdál. Na ten přijde řeč později. Nejprve vám musím říci něco
jiného. Soudruzi, já už tady s vámi zřejmě dlouho nebudu, než však
přijde můj čas, musím se s vámi podělit o to, co jsem v životě poznal
a pochopil. Měl jsem dlouhý život a měl jsem také hodně času k přemýšlení, když jsem lehával sám ve svém chlívku, a myslím, že jsem
porozuměl podstatě života na této zemi, stejně jako kterékoli jiné
zvíře. A o tom bych s vámi rád mluvil.
Nuže, soudruzi, v čem tedy tkví podstata našeho života? Podívejme se pravdě do očí: naše životy jsou bídné, lopotné a krátké. Narodíme se, dostáváme jen tolik jídla, abychom vydrželi dřít do
posledního dechu. Když nám pak dojdou síly a přijde chvíle, kdy přestaneme být užiteční, jsme všichni s nemilosrdnou krutostí povražděni. Žádné zvíře v Anglii, kterému je víc než jeden rok, netuší, co je
štěstí nebo odpočinek. Žádné zvíře v Anglii není svobodné. Zvířecí
život je jen bída a otroctví: taková je pravda.
Ale je řád přírody opravdu takový? Je snad naše země tak chudá,
že nemůže dopřát slušný život těm, kdo na ní žijí? Ne, soudruzi, tisíckrát ne! Anglická půda je úrodná, podnebí je dobré, je tu hojnost
potravy pro mnohem víc zvířat, než kolik jich tu žije dnes. Jen naše
farma by uživila tucet koní, dvacet krav, stovky ovcí! A všichni bychom mohli žít pohodlným a důstojným životem, jaký si nyní ani neumíme představit. Proč tedy dál žijeme v této bídě? Protože téměř
veškerý výsledek naší dřiny nám ukradnou lidé. To je, milí soudruzi,
odpověď na všechny naše problémy. Ta odpověď tedy zní: Člověk.
Člověk je náš jediný opravdový nepřítel. Svrhněte Člověka a hlavní
příčina vašeho hladovění a úmorné roboty bude navždy odstraněna!
Člověk je jediný tvor, který konzumuje, aniž by produkoval. Nedává mléko, nesnáší vejce, je příliš slabý na to, aby tahal pluh, nedokáže utíkat tak rychle, aby chytil králíka! A přesto je pánem všech
zvířat. Nutí je pracovat, za odvedenou dřinu se jim odvděčuje jen
tolik, aby nepošla hlady a mohla pro něj dál lopotit, a zbytek si nechává pro sebe. Naše práce obdělává půdu, náš trus ji zúrodňuje,
a přesto mezi námi není jediný, kdo by měl více než vlastní holou
8
kůži. Vy, krávy, které tu před sebou vidím, kolik tisíc litrů mléka z vás
za poslední rok vydojili? A co se s tím mlékem, které mělo být potravou pro vaše telátka, aby rostla a sílila, stalo? Každá kapka skončila
v hrdlech našich nepřátel. A vy, slepice, kolik vajec jste minulý rok
snesly a z kolika z nich se vám vylíhla krásná kuřátka? Většina šla rovnou na trh, aby se mohl Jones a jeho lidé napakovat. A ty, Jetelinko,
kde jsou tvá čtyři hříbátka, která jsi porodila? Kdo jiný ti měl být
oporou a radostí, až zestárneš? Každé z nich bylo prodáno, sotva mu
byl rok, a ani jedno z nich už nikdy neuvidíš. Co ti dali za to, že jsia vlahé povětří přesladce zavoní
v den, kdy zříme svobody div.
Pro ten den musíme všichni se lopotit,
i kdyby skolit nás měla smrt.
Krávy a koně, husy i krocani,
nadvládu člověka rozdrtí na padrť.
Zvířata Anglie, zvířata Irska,
a ze všech zemí, co svět zná,
dobře mě poslyšte, šiřte mé zvěsti,
budoucnost čeká nás radostná.
Píseň vyvolala mezi zvířaty neuvěřitelný rozruch. Ještě než Major dozpíval, už si ji všechna notovala sama. Dokonce i ta nejzabedněnější
pochytila melodii a útržky vět a ta nejbystřejší, jako prasata a psi,
uměla celou píseň nazpaměť během pár minut. A pak, po pár improvizovaných pokusech, se farmou rozlehlo velkolepé unisono „Zvířat
Anglie“. Krávy bučely, psi štěkali, ovce bečely, koně řehtali, kachny
kvákaly. Píseň všechny tak nadchla, že si ji zazpívali hned pětkrát za
sebou a bývali by tak pokračovali celou noc, kdyby nebyli vyrušeni.
Rámus totiž probudil pana Jonese, který byl skokem venku z postele, přesvědčen, že se na dvůr vloudila liška. Popadl pušku, kterou
měl vždy připravenou v koutě ložnice, a šestkrát vypálil z okna do
tmy. Kulky se zaryly do zdi stodoly a shromáždění se chvatně rozuteklo, každý na své místo. Ptáci vzlétli na bidýlka, zvířata ulehla na
slámu a chvíli nato se celá farma ponořila do spánku.
1514poznámky typu: „Pan Jones nás krmí, bez něj bychom chcípli hlady,“
jiná si kladla otázky jako: „Proč se máme starat o to, co přijde po naší
smrti?“, nebo dokonce „Jestli má k revoluci stůj co stůj dojít, co záleží
na tom, jestli pro to něco uděláme, nebo ne?“, a prasata jen horko
těžko vysvětlovala, že právě takový způsob myšlení je v příkrém rozporu s animalismem. Vůbec nejstupidnější otázku ze všech položila
bílá klisna Perla. První, na co se zeptala Sněžníka, bylo: „A bude po
revoluci pořád cukr?“
„Ne,“ odpověděl Sněžník tónem, jenž nepřipouštěl námitek. „Na
této farmě nemáme žádné prostředky k výrobě cukru. Krom toho
žádný cukr nepotřebuješ. Dostaneš tolik sena a ovsa, kolik budeš
chtít.“
„A budu moci pořád nosit stužky ve hřívě?“ zajímala se Perla.
„Soudružko,“ vysvětloval Sněžník, „stužky, které ti tolik leží na
srdci, jsou symbolem otroctví. Copak nechápeš, že svoboda má mnohem větší cenu než nějaké cetky?“
Perla kývla, ale moc přesvědčeně nevypadala.
Ještě tvrdší bitvu musela prasata svádět při vyvracení lží šířených
ochočeným havranem Mojžíšem. Tento Jonesům miláček, donašeč
a špion, byl totiž náramně dobrý řečník. Prohlašoval, že existuje tajemná země jménem Cukrová hora, do které všechna zvířata po smrti
odcházejí. Nachází se prý kdesi v nebi, jen kousíček nad mraky. Na
Cukrové hoře je každý den nedělí, jetele je po celý rok, co hrdlo ráčí,
pole jsou plná kostek cukru a lněných koláčků. U zvířat Mojžíš nebyl
oblíben, protože jen vyprávěl pohádky a nepracoval, ale některá
z nich v existenci této země zaslíbené uvěřila a prasata se musela pořádně snažit, aby je přesvědčila, že žádné takové místo neexistuje.
Jejich nejoddanějšími učedníky byli dva tažní koně, Boxer a Jetelinka. Těmto prostým tvorům bylo dost zatěžko vytvořit si vlastní
názor, když už však jednou přijali prasata za své učitele, ztotožňovali
se se vším, co řekla, a předávali to ostatním zvířatům, jak nejjednodušeji uměli. Na tajných schůzích ve stodole nikdy nechyběli a vždy
začínali a vedli zpěv písně „Zvířata Anglie“, která každou schůzi uzavírala.
191821
K revoluci nakonec došlo mnohem dřív a snadněji, než by býval
kdo čekal. Po mnoho let byl pan Jones sice tvrdý, ale schopný farmář.
Poslední dobou však zažíval těžké časy. Poté, co prohrál soudní spor
a ztratil hodně peněz, dost sešel. Dal se na pití a čím dál víc propadal
sklíčenosti. Dny trávil ve svém křesle v kuchyni, popíjel, četl noviny,
občas hodil Mojžíšovi kůrku chleba namočenou ve sklenici s pivem,
kterou měl neustále po ruce. Jeho čeledníci byli líní a nepoctiví, zarostlá pole potřebovala vyplít, děravé střechy opravit, živé ploty zastřihnout a podvyživená zvířata nakrmit.
Přišel červen, čas senoseče. Večer svatojánské noci připadající na
sobotu trávil pan Jones v hostinci u Rudého lva ve Willingdonu, kde
se tak zkároval, že se domů vrátil až v neděli dopoledne. Čeledíni sice
podojili krávy, pak ovšem hned vyrazili na lov zajíců a to, že by měli
nakrmit vyhladovělá zvířata, je nijak zvlášť netrápilo. Když se pan
Jones vrátil, byl schopen se tak akorát zhroutit na gauč v salonku, kde
vzápětí s novinami přes obličej usnul, takže když nastal večer, zvířata
byla stále hladová. Nakonec už to nevydržela – jedna z krav prokopla
vrata stodoly, kde se nacházelo krmení, a všechna se hladově pustila
do kýženého jídla. A to pana Jonese probudilo. Chvíli nato vrazil se
svými čtyřmi čeledíny do stodoly s biči v rukou a rozpoutalo se hotové peklo. Na zvířata dopadala rána za ranou, ať to byla slepice, kůň
či ovce. Tohle však už bylo na vyhladovělá zvířata příliš. Jako jedno
tělo, aniž by cokoli podobného předtím plánovala, vyrazila všechna
svorně proti Jonesovi a jeho pochopům. Ti vzápětí museli čelit
trkancům a kopancům ze všech stran. Situace se jim očividně vy mkla z rukou. Nikdy předtím se zvířata takhle nechovala a náhlá
vzpoura tvorů, které byli dosud zvyklí jen mlátit a týrat, kdykoli se
jim zachtělo, je vyděsila a úplně vyvedla z míry. Chvíli se pokoušeli
bránit, vzápětí to však vzdali a vzali nohy na ramena. Řítili se plnou
parou vozovou cestou vpřed k hlavní silnici s triumfálně hýkajícími,
bučícími, bečícími a skřehotajícími zvířaty v patách.
Paní Jonesová, která celé dění sledovala z okna své ložnice, sebrala
spěšně pár svršků a dalších věcí, naházela je do tašky a utíkala z farmy
zadní cestou. Mojžíš slétl z bidýlka a třepotaje divoce křídly ji se zlost-
20ným krákoráním následoval. Zvířata mezitím stále hnala Jonese a jeho
chlapy po cestě z farmy ven, až za nimi konečně zabouchla bránu
a zavřela ji na pět závor. A tak než si vůbec stačila uvědomit, co se stalo,
bylo po povstání. Hotovo. Jones byl vyhnán a Panská firma byla jejich.
Prvních pár minut nemohla zvířata vůbec uvěřit svému štěstí. Jejich první reakcí bylo, že tryskem oběhla celou farmu, jako by se
chtěla ujistit, že se už nikde neskrývá žádný člověk. Pak pádila zpět
ke stavením, aby navždy zničila poslední stopy Jonesova nenáviděného režimu. Společnými silami vykopla dveře obávané místnosti na
konci stájí plné udidel, psích postrojů, nosních kruhů a nabroušených
nožů, kterými Jones kastroval vepře a jehňata, a všechny tyto nástroje
utrpení naházela nemilosrdně do studny. Otěže, uzdy, ohlávky,
klapky na oči i ponižující náhubky a obročnice letěly na hořící hromadu odpadků na dvoře. Pak přišly na řadu biče. Když zvířata viděla,
jak se biče mění v popel, skákala kolem ohně radostí jako pominutá.
Sněžník hodil do plamenů i stužky, jež zdobily hřívy a ocasy koní,
když se jezdívalo na trhy.
„Stužky,“ prohlásil, „musí být považovány za součást oblečení, kteréžto je výlučným znakem lidí. Všechna zvířata musí chodit tak, jak
je příroda stvořila.“
Když to uslyšel Boxer, vyrazil ihned do stáje pro svůj slamák, který
nosíval v létě, aby si chránil uši před mouchami, a mrštil jím do ohně
k ostatním věcem.
Netrvalo dlouho a zvířata zničila vše, co pana Jonese připomínalo.
Poté je Napoleon zavedl zpět do stodoly a dal všem dvojitou porci
zrní a psům po dvou sucharech. Pak se zpívala píseň „Zvířata Anglie“,
kterou si všichni společně radostně zapěli hned sedmkrát, nato se
rozešli, aby ulehli každý na své místo. Spali tak jako ještě nikdy předtím.
Druhý den se probudili za úsvitu jako obvykle. Vtom si vzpomněli
na tu slávu sláv, která se udála předchozího dne, a vyrazili jako
o závod společně na pastvu. Kousek od ní byl pahorek skýtající výhled na celou farmu. Vyběhli na něj a z vrcholu se pak v třpytivě jasném ranním světle nemohli vynadívat na vše, co viděli kolem. Ano,
232227
ode dneška ponese tento název. Když dílo dokončili, vrátili se všichni
k hospodářským stavením, kam nechali Sněžník s Napoleonem donést žebřík a opřít ho o vrata stodoly. Vysvětlili ostatním zvířatům,
že se jim za poslední tři měsíce studia podařilo zredukovat principy
animalismu na Sedmero přikázání. Těchto sedm nezměnitelných zákonů bude nyní napsáno na vrata a všechna zvířata na farmě podle
nich musí již navždy žít. Ne úplně bez obtíží (pro prase totiž není
žádná legrace udržet na takovém žebříku rovnováhu) vystoupal Sněžník nahoru, zatímco mu Kvičoun o několik příček níž přidržoval kýbl
s barvou. Přikázání byla napsána na dehtovou zeď velkými bílými
26
písmeny, která se dala přečíst ze vzdálenosti třiceti metrů. Zněla následovně:
SEDMERO PŘIKÁZÁNÍ
1. Každý, kdo chodí po dvou nohách, je nepřítel.
2. Každý, kdo chodí po čtyřech nohách, nebo má křídla, je přítel.
3. Žádné zvíře nesmí chodit oblečené.
4. Žádné zvíře nesmí spát v posteli.
5. Žádné zvíře nesmí pít alkohol.
6. Žádné zvíře nezabije jiné zvíře.
7. Všechna zvířata jsou si rovna.Nápis byl vyvedený velmi úhledným rukopisem a kromě toho, že
z přítele byl pžítel a jedno „s“ se točilo zleva doprava místo zprava
doleva, nebyla v něm žádná pravopisná chyba. Sněžník přečetl text
nahlas, aby všemu správně rozuměla i zvířata, která neuměla číst.
Všichni bez výjimky kývali souhlasně hlavou, ti chytřejší se ihned
začala učit přikázání nazpaměť.
„A nyní, soudruzi,“ zvolal Sněžník odhazuje štětec, „hurá na seno!
Budiž naším úctyhodným cílem sklidit dřív, než se kdy podařilo Jonesovi a jeho chásce.“
Vtom však začaly tři krávy, které již nějakou chvíli vypadaly celé
nesvé, žalostně bučet. Už víc jak čtyřiadvacet hodin je nikdo nepodojil a zdálo se, že jim vemena co chvíli prasknou. Prasata se na chvíli
zamyslela, pak poslala pro kýble a pustila se sama do díla, a to poměrně úspěšně, jelikož jejich kopýtka se k tomu náramně hodila.
Vzápětí stálo před zvířaty pět kbelíků plných krémového napěněného
mléka, na které mnohá z nich zálibně hleděla.
„Co se stane se vším tím mlékem?“ zeptalo se jedno.
„Jones nám ho někdy přimíchával do kaše,“ kvokla jedna slepice.
„Nechte mléko mlékem, soudruzi!“ zvolal Napoleon a postavil se
před kýble. „Však my se o něj už nějak postaráme. Senoseč je důležitější. Soudruh Sněžník vás povede. Já se k vám připojím za minutku.
Kupředu, soudruzi! Seno čeká.“
A tak zvířata vyrazila jako o závod na louku, aby začala sklízet,
a když se večer vrátila, všimla si, že mléko mezitím zmizelo.
2928III.
Ach, jak se nadřeli a natrápili, pot se z nich jen lil! Jejich úsilí však
bylo po zásluze odměněno, protože sklizeň byla lepší, než doufali.
Někdy byla práce opravdu těžká; zemědělské náčiní bylo uzpůsobeno pro lidi a ne zvířata, což byla velká nevýhoda, protože žádné
zvíře nedokázalo používat nástroj, u kterého muselo stát vzpřímeně
na zadních. Prasata však byla natolik chytrá, že dokázala najít cestičku z každé zapeklité situace. Koně zase znali pole jako svá kopyta,
a rozuměli tak všemu, co se točilo kolem sekání a hrabání sena, lépe
než pan Jones a jeho lidi. Prasata, po pravdě řečeno, sice nepracovala, zato veškeré práce rozdělovala, řídila a dohlížela na jejich
vykonávání. S jejich mimořádnými znalostmi nebylo divu, že se
chopila vedení. Boxer a Jetelinka se sami zapřáhli do hrabadla nebo
žacího stroje (samo sebou že žádných udidel či otěží už nebylo
potřeba) a plahočili se vytrvale tam a zpátky po poli s prasetem
v zádech, střídavě pokřikujícím tu „Doprava, soudruhu!“, tu „Hola,
hola, soudruhu, zpátky!“, tak jak situace zrovna vyžadovala. A každé
zvíře, i to nejmenší, se ze všech sil snažilo pomáhat s přehazováním
a svážením sena. Dokonce i kachny a slepice pobíhaly celý den
bez zastavení v horkém slunci sem tam a přenášely v zobácích
stébla.
A tak byla sklizeň dokončena o dva dny dříve, než to obvykle
trvalo Jonesovi a jeho čeládce. Ba co víc, byla to ta největší sklizeň,
jakou kdy farma viděla. Ani stéblo nepřišlo nazmar, jelikož bystrému
oku slepic a kachen nic neuniklo, a ani zrno nazmar, jelikož žádné
zvíře si pro sebe neschovalo ani ždibíček.
Celé léto šlapala práce na farmě jako hodinky. Zvířata byla šťastná
víc, než si kdy byla vůbec schopna představit. Každé sousto pro ně
představovalo pravou delikatesu, vše bylo skutečným plodem jejich
313035
šťastnější než za Jonese, říkával jen: „Osli mají dlouhý život. Nikdo
z vás nikdy neviděl mrtvého osla,“ a ostatní se museli s touto záhadnou
odpovědí spokojit.
O nedělích se nepracovalo. Snídalo se o hodinu později než obvykle a pak přicházela na řadu ceremonie. Ta nesměla nikdy chybět.
Začínalo se vztyčováním vlajky. Sněžník vyhrabal v kůlně starý zelený
ubrus paní Jonesové, na který bílou barvou namaloval kopyto a roh.
Od té doby vytahovali každou neděli na zahradě farmy vlajku na stožár. „Vlajka je zelená,“ vysvětloval Sněžník, „jako zelená pole a pastviny
Anglie, zatímco kopyto a roh symbolizují budoucí Republiku zvířat,
která bude vyhlášena, až bude lidská rasa definitivně svržena.“ Po vztyčení vlajky vpochodovala všechna zvířata do stodoly, kde se konalo
velké shromáždění, kterému se říkalo „schůze“. Jeho úlohou bylo plánování a rozvrh práce na příští týden. Na schůzi se debatovalo
a přijímaly se různé rezoluce. Byla to vždy prasata, která rezoluce předkládala. Ostatní zvířata sice chápala, jak volit, žádné usnesení však
nikdy zformulovat nedokázala. Sněžník a Napoleon byli při všech debatách nejaktivnější, nikdy se však spolu neshodli: když jeden něco
navrhl, bylo jasné, že druhý bude zaručeně proti. Jednou se rozhodovalo o vyhrazení malého výběhu za sadem jako místa zaslouženého
odpočinku pro zvířata, která měla své již odpracováno, což byla záležitost, kterou mohl jen málokdo napadnout či zpochybnit, načež se
strhla nevídaně bouřlivá hádka o legitimní výši důchodového věku
pro jednotlivé druhy zvířat. Tyto schůze byly vždy ukončovány zpěvem písně „Zvířata Anglie“. Nedělní odpoledne bylo určeno k odpočinku.
Prasata nechala předělat kůlnu na své velitelské stanoviště. Zde po
večerech ležela v knihách donesených z Jonesova domu a studovala
řemesla, kovářské, truhlářské atd... Sněžník se navíc intenzivně věnoval organizování takzvaných zvířecích výborů, v tom byl vskutku
neúnavný. Pro slepice ustanovil výbor „Kladu, kladeš, klademe, revoluci kujeme“, pro krávy zase „Kupředu s plnými vemeny, zpátky ni
krok“, pro krysy a zajíce zřídil „Výbor pro poradenství divokým soudruhům“ (cílem bylo jejich ochočení), pro ovce založil výbor s názvem
34
„Světlejší vlnou za světlejší zítřky“. Kromě zřizování výborů se věnoval
i celé řadě dalších projektů, pořádal například kurzy čtení a psaní. Většina jeho nápadů však končila fiaskem. Tak třeba pokusy ochočit
divoká zvířata ztroskotaly téměř okamžitě. Zvířata na svém chování
nic nezměnila a jakýkoli náznak dobroty a laskavosti jen sprostě zneužila.
Kočka se zpočátku aktivně angažovala ve Výboru pro poradenství
divokým soudruhům. Jednou byla dokonce spatřena, jak na střeše
rozmlouvá s vrabci z poměrně blízké vzdálenosti. „Všechna zvířata
jsou si nyní rovna, soudruzi,“ vysvětlovala jim, „tudíž každý z vás ke37
mně může přijít a sednout si mi na tlapku, klidně přímo na drápky,
bude-li chtít.“ Vrabci nicméně zůstávali v uctivé vzdálenosti.
Zato kurzy čtení a psaní měly velký úspěch. Na podzim už byla
na farmě všechna zvířata do jisté míry gramotná.
Co se týče prasat, ta uměla číst a psát perfektně. Psi se naučili číst
poměrně dobře, ovšem nic kromě Sedmera přikázání je nezajímalo.
Koza Líza na tom byla se čtením o něco lépe než psi a některé večery
ostatním četla úryvky z novin, které našla mezi odpadky. Osel Benjamin četl stejně dobře jako kterékoli prase, nikdy to však nedával
najevo. „Pokud vím,“ říkal, „není tam nic, co by stálo za přečtení.“ Jetelinka se naučila všechna písmenka abecedy, už z nich však nedokázala složit slova. Boxer to zvládal do písmene D. Dokázal kopytem
do prachu vyznačit písmena A, B, C, D, pak na ně vyjeveně se sklopenýma ušima koukal, občas potřásl hřívou padající mu do čela ve
snaze vzpomenout si jak dál, ale za nic na světě se dál dostat nedokázal. Pravda, párkrát si sice vzpomněl na písmena E, F, G, H, ovšem
v té radostné chvíli si uvědomil, že mezitím zapomněl A, B, C a i D.
Nakonec se rozhodl zůstat u prvních čtyř písmen a jednou nebo dvakrát denně si je kopytem kreslil do hlíny, aby si je udržel v paměti.
Perla zatvrzele odmítala naučit se jiná písmena než těch pět, která
tvořila její jméno. Uměla je krásně poskládat z větviček a ozdobit jednou či dvěma květinkami, načež pak chodila kolem dokola a své dílo
obdivovala.
Žádné z ostatních zvířat na farmě se nedostalo dál než za písmeno
A. Ukázalo se, že ta nejhloupější jako ovce, slepice a kachny, se nedokázala zpaměti naučit ani Sedmero přikázání. Po pečlivém zvážení
Sněžník rozhodl, že Sedmero přikázání může být koneckonců zkráceno do jednoduchého hesla: „Čtyři nohy dobré, dvě nohy špatné.“
„V tomto,“ prohlásil, „tkví základní princip animalismu. Každý, kdo
plně pochopí jeho význam, bude chráněn před zhoubným lidským
vlivem.“ Ptáci se zpočátku bouřili a namítali, že i oni jsou dvounozí,
Sněžník jim však jejich mylný názor vzápětí vyvrátil:
„Ptačí křídla, soudruzi,“ zvolal, „jsou stvořena k pohybu, ne
k práci, proto musí být považována za nohy. To, co odlišuje člověka
36IV.
Koncem léta už o dění na Farmě zvířat věděla víc než polovina země.
Sněžník s Napoleonem vysílali denně hejno holubů, jejichž úkolem
bylo vmísit se nenápadně mezi zvířata na sousedních farmách, vykládat jim o revoluci a učit je melodii písně „Zvířata Anglie“.
Pan Jones trávil většinu svého času ve willingdonském výčepu
U Rudého lva, kde si každému, kdo mu byl ochoten naslouchat, stěžoval na příšernou nespravedlnost, jejíž obětí se stal, když ho ta
banda líných darmožroutů připravila o všechno. Ostatní farmáři mu
v zásadě dávali za pravdu, ale že by se nějak zvlášť nabízeli ku pomoci,
se říci nedalo. V hlavě už každý z nich kul plán, jak z Jonesova maléru
vytěžit něco pro sebe. Naštěstí však byli majitelé obou sousedních
farem věčně rozhádaní. První z nich jménem Liškov byla rozsáhlá
neudržovaná dosti zastaralá farma povětšinou zarostlá lesem, jejíž
pastviny obehnané přerostlým živým plotem byly dávno vyčerpané.
Její majitel, jistý Pilkington, si s ničím z toho hlavu nelámal a trávil
většinu času na rybách nebo na lovu, podle toho, jaké bylo zrovna
roční období. Druhá, menší, ale mnohem lépe udržovaná farma
Skrblov patřila neústupnému a prohnanému chlapíkovi jménem Frederick, který zas trávil většinu času různými soudními přemi a vědělo
se o něm, že si jde vždy tvrdě za svým. Ti dva se tak nenáviděli, že
bylo téměř nemožné, aby se někdy na něčem shodli, a to ani když šlo
o společný zájem.
Události na Farmě zvířat oběma nedaly spát. Jejich prioritním zájmem bylo, aby se jejich zvířata dozvěděla o farmě co nejméně. Nejdříve tedy předstírali, že se při představě, jak zvířata hospodaří sama,
mohou smíchy potrhat. S celým tímhle cirkusem bude do dvou
týdnů amen, říkali. Šířili fámy, že se zvířata na Panské farmě (za nic
na světě nechtěli připustit název „Farma zvířat“) mezi sebou jen bez
ustání rvou a brzy všechna pochcípají hlady. Ale jak šel čas a zvířata
4140v hradbě zvířat, neváhali ani sekundu a vrhli se skrze ni k hlavní cestě,
hlavně co nejrychleji pryč ze dvora! A tak po pětiminutovém boji
potupně pelášili zpět stejnou cestou, jakou přišli, stíháni hejnem syčících hus štípajících je s gustem do lýtek.
Utekli všichni kromě jednoho. Vzadu na dvoře Boxer opatrně
strkal kopytem do mladého čeledína, který ležel v bahně tváří k zemi
a nejevil známky života. Snažil se ho otočit, mladík se však ani nepohnul.
„Je mrtvý,“ řekl Boxer smutně. „Tohle jsem nechtěl. Zapomněl
jsem, že mám podkovy. Kdo mi teď uvěří, že jsem to neudělal
schválně?“
„Žádný soucit, soudruhu!“ zvolal Sněžník, kterému ještě stále
tekla krev z ran. „Válka je válka. Jediná dobrá lidská bytost je mrtvá
lidská bytost.“
„Ale já jsem nechtěl nikoho zabít, ani člověka ne,“ opakoval Boxer
se slzami v očích.
„Kde je Perla?“ vykřikl někdo.
Perla opravdu chyběla. Na chvíli zavládla panika. Zranili ji snad
lidé, nebo dokonce zajali a odvlekli s sebou? Nakonec ji našli schovanou ve stáji s hlavou zahrabanou v seně. Utekla tam hned, jak se
ozval první výstřel. Když se pak zvířata vrátila na dvůr, zjistila, že
mladý čeledín, jehož měli za mrtvého, byl ve skutečnosti jen omráčený, mezitím znovu nabyl vědomí a vzal nohy na ramena, jak nejrychleji uměl.
Zvířata se nyní znovu shromáždila a jedno přes druhé vzrušeně
a hlasitě vypočítávala své chrabré činy a zásluhy v bitvě. Vítězství bylo
okamžitě na místě oslaveno. Byla vztyčena vlajka, několikrát za sebou
zazněla píseň „Zvířata Anglie“, pak následoval slavnostní pohřeb
ovce, která v boji položila hrdinně svůj život, a na její hrob byl vysazen keř hlohu. Poté krátce promluvil Sněžník, který zdůraznil, že
každé zvíře musí být připraveno pro svou farmu zemřít, bude-li třeba.
Následně se zvířata jednomyslně usnesla na vytvoření vojenského
řádu „Zvíře-hrdina I. třídy“, který byl s okamžitou platností udělen
Sněžníkovi a Boxerovi. Jednalo se o mosaznou medaili (ve skuteč-
4544nosti šlo o starou mosaznou ozdobou pro koně, kterou našla zvířata
v kůlně) a bylo dohodnuto, že bude nošena o nedělích a o svátcích.
Poté byl zaveden také řád „Zvíře-hrdina II. třídy“, který byl následně
propůjčen in memoriam padlé ovci.
Nastala dlouhá diskuse o tom, jak vlastně bitvu pojmenovat, nakonec se zvířata dohodla, že bude v dějinách farmy zapsána jako
Bitva u kravína, neboť právě od něj byl veden útok ze zálohy.
Puška pana Jonese se stále ještě válela v bahně, a jelikož bylo
známo, že se v domě nacházejí i nějaké náboje, bylo rozhodnuto, že
bude vztyčena u paty vlajkového stožáru jako dělo a že z ní bude
každý rok dvakrát vypálena slavnostní salva. Jedna 12. října, v den
výročí Bitvy u kravína, druhá pak o svatojánské noci, v den výročí
revoluce.
4746obstarat dynama a kabely (o tom, jak to chce dokázat, pomlčel). Nicméně trval na tom, že by do roka mohlo být hotovo. Následně zdůraznil, že jim mlýn ušetří tolik práce, že budou zvířata moci pracovat
jen tři dny v týdnu. Napoleon zase tvrdil, že je nejvyšší čas zvýšit produkci potravin, a že pokud budou ztrácet čas stavbou Větrného
mlýna, pochcípají tak akorát všichni hlady. Mezi zvířaty se tak zformovaly dvě soupeřící frakce pod hesly „Volte Sněžníka a třídenní pracovní týden“ a „Volte Napoleona a plná koryta“. Benjamin byl jediný,
kdo se nepřidal k žádné frakci. Odmítal věřit jak tomu, že bude víc
žrádla, tak tomu, že by mlýn ušetřil práci. Mlýn nemlýn, říkal, život
půjde dál jako vždycky, špatně.
Kromě hádek ohledně Větrného mlýna bylo třeba vyřešit také
otázku obrany farmy. Všem bylo nad slunce jasnější, že i když byli
lidé v Bitvě u kravína poraženi, pokusí se znovu na farmu zaútočit,
tentokrát připravenější a s větším odhodláním, s cílem znovu nastolit
vládu pana Jonese. Měli k tomu teď obzvlášť dobrý důvod, zpráva
o jejich porážce se totiž šířila zemí jako lavina a zvířata ze sousedních
farem byla čím dál vzpurnější. Sněžník a Napoleon se v názorech na
obranu zcela rozcházeli. Napoleon tvrdil, že si zvířata musí opatřit
zbraně a naučit se s nimi zacházet, podle Sněžníka bylo nutno vysílat
další a další holuby, aby na ostatních farmách rozdmýchávali nepokoje a podněcovali k revoluci. Jeden argumentoval tím, že když se
zvířata nebudou umět bránit sama, budou poražena a znovu podrobena, druhý tvrdil, že když revoluce propukne všude, nebudou se už
muset před kýmkoli bránit. Zmatená zvířata naslouchala nejdřív Napoleonovi, pak Sněžníkovi. Nevěděla, na čí stranu se přidat, vlastně
jim připadalo, že má vždy pravdu ten, kdo zrovna mluvil.
Konečně nastal den, kdy byly Sněžníkovy plány dokončeny. Na
nedělní schůzi bylo naplánováno hlasování o další budoucnosti
Větrného mlýna. Jakmile se zvířata shromáždila ve velké stodole,
předstoupil Sněžník, a přestože byl občas přerušován bekotem ovcí,
předestřel argumenty hovořící jednoznačně pro stavbu mlýna. Poté
vystoupil Napoleon. Velmi tichým hlasem sdělil, že Větrný mlýn je
holý nesmysl a že nikomu neradí, aby hlasoval pro, a hned se zase
535255
posadil. Mluvil sotva půl minuty a vypadalo to, že mu pranic
nezáleží na tom, jak jeho projev zapůsobí. Nato vyskočil opět Sněžník, umlčel ovce, které už zase začínaly bečet, a pustil se do vášnivé
obhajoby výstavby Větrného mlýna. Doposud se sympatie zvířat přelévaly z jedné strany na druhou, teď je však Sněžník svou výřečností
zcela uhranul. Plamennými slovy vyobrazil budoucí Farmu zvířat.
Už žádná špinavá otrocká práce, žádná záda ohnutá pod těžkými břemeny! Jeho představivost zdaleka nekončila u řezaček či cirkulárek.
„Elektrika,“ zvolal horlivě, „bude pohánět mlátičky, pluhy, brány,
válce, sekačky a samovazače! Bude osvětlovat a zateplovat stáje i kurníky, díky ní poteče horká i studená voda...!“ Když udýchaně domluvil, o výsledku hlasování nebylo pochyb. V ten okamžik se
postavil Napoleon, pohlédl na Sněžníka zvláštním kosým pohledem
a z hrdla se mu vydralo vysoké zakvičení, které u něj nikdy nikdo
předtím neslyšel.
V tu chvíli se zvenku ozval zlověstný zuřivý štěkot, načež se do
stodoly vřítilo devět obrovských psů s hrozivými ostnatými obojky.
Hnali se rovnou na Sněžníka, který jen taktak stačil uskočit a uniknout jejich obnaženým chňapajícím tesákům. Ve zlomku vteřiny byl
ze dveří venku, s rozzuřenými čokly v zádech. Ohromená a hrůzou
oněmělá zvířata se natlačila ke dveřím a sledovala ten nelítostný hon.
Sněžník se zběsile řítil přes dlouhou pastvinu směrem k cestě. Běžel,
jak nejrychleji dovedl, psi mu však byli stále v patách. Náhle uklouzl
a užuž to vypadalo, že se na něj smečka vrhne a rozcupuje ho. Rychle
se ale vydrápal na všechny čtyři a rozeběhl se ještě rychleji. Psi ho
však měli již téměř na dosah. Jeden z nich mu začal chňapat po ocase,
Sněžník s ním však v poslední chvíli bleskově švihl a vysmekl se mu.
Pak s vypjetím všech sil doskočil k živému plotu, protáhl se dírou
v něm a navždy zmizel.
Vyděšená zvířata se mlčky vrátila do stodoly. Po chvíli přiběhli
zpět i psi. Nejdřív nikdo netušil, odkud se ty bestie vůbec vzaly, ale
po chvíli se všem rozsvítilo: To je těch devět štěňat, která kdysi Napoleon vzal jejich matkám a sám v soukromí vychoval! Ačkoli psi
ještě nedosáhli plné dospělosti, byli již teď obrovití, v očích divoký
54VI.
Po celý rok dřela zvířata jako otroci, práce je však činila šťastnými.
Nehořekovala nad žádným úsilím nebo obětí, neboť dobře věděla,
že vše, co dělají, přinese kýžené ovoce jim, nebo těm, co přijdou po
nich, a ne nějaké bandě líných lidských darmošlapů.
Přes jaro a léto se pracovalo šedesát hodin týdně a v srpnu Napoleon vyhlásil, že se pracovní doba rozšíří i na neděli odpoledne. Tato
práce byla striktně dobrovolná, ovšem s tím, že každému zvířeti,
které by se jí odmítlo zúčastnit, bude snížen příděl jídla na polovinu.
Přesto ale muselo být od některých úkolů upuštěno. Sklizeň byla
o trochu méně úspěšná než rok předtím a dvě pole, která měla být
počátkem léta oseta řepou, ale nebyla, jelikož se je nepodařilo včas
řádně zorat, ležela stále ladem. Všichni tušili, že nadcházející zima
bude zlá.
Větrný mlýn přinášel nečekané potíže. Na farmě sice byl vápencový lom a ve stavení se našla spousta písku a cementu, takže stavebního materiálu bylo dost, zvířata však narazila na jiný problém: Jak
rozbít kámen na potřebné kusy? Vypadalo to, že bez krumpáčů a páčidel se neobejdou, jenže jak na to, když žádné ze zvířat neumí stát
jen na zadních? Až teprve po několika týdnech marného snažení dostal někdo spásný nápad využít gravitační sílu. Na dně lomu ležely
obrovské balvany, které byly příliš velké na to, aby se daly použít. Zvířata je obvázala lany a pak je všichni dohromady, krávy, koně, ovce,
každé zvíře, které dokázalo uchopit lano – dokonce i prasata přikládala v kritických chvílích kopýtko k dílu –, tahala se zoufalou pomalostí po svahu do kopce až nahoru na kraj lomu, odkud je svrhávala
na dno, kde se rozletěly na více kusů. Přeprava rozlámaných kamenů
už byla poměrně jednoduchou záležitostí. Koně je tahali na dvoukolácích, ovce je z nich nahoře vyndávaly, zapojili se i Líza s Benjaminem, kteří se sami zapřáhli do jedné staré káry. Koncem léta měli
6160Jednoho nedělního rána, když se zvířata shromáždila, aby vyslechla rozkazy, oznámil Napoleon, že se rozhodl nastolit novou politiku. Odteď začne farma navazovat obchodní styky se sousedními
farmami: samozřejmě nepůjde o žádné obchodování, cílem bude
pouhé získání nezbytně nutného materiálu. Větrný mlýn je naše největší aktivum, řekl. Momentálně proto vede jednání o prodeji fůry
sena a části letošní úrody pšenice, později, budou-li potřebovat víc
peněz, se prodají vejce, která jsou na trhu ve Willingdonu obzvlášť
žádaným artiklem. Slepice, dodal Napoleon, by se měly radovat nad
touto obětí, kterou mohou položit na oltář stavby Větrného mlýna.
63
shromážděno dost kamenů na to, aby se pod dohledem prasat mohlo
začít stavět.
Byla to však práce úmorná a pomalá. Často jim zabralo celý den,
než na kraj lomu vyvlekli jediný obrovský balvan, a někdy, když už
ho konečně shodili dolů, se neroztříštil ani po dopadu na zem. Ovšem
nebýt Boxera, který měl sílu jako skoro všechna ostatní zvířata
dohromady, nic by se nedařilo. Když balvan začal sklouzávat a zvířata zoufale kvílela a už už to vypadalo, že je kámen strhne zpátky, byl
to Boxer, kdo se vydal ze všech svých sil, až se lano napnulo téměř
k prasknutí, a dokázal balvan zastavit. Každý s obdivem sledoval, jak
se kůň dře do kopce centimetr po centimetru, těžce oddychuje, zarývá kopyta do země, obrovské boky zalité potem. Jetelinka mu občas
domlouvala, aby se tak nepřepínal, ale jako když mluví do dubu. Jeho
dvě hesla, „Budu pracovat pilněji a usilovněji“ a „Napoleon má vždy
pravdu“, mu připadala dostatečnou odpovědí na všechny problémy.
Dohodl se s kohoutem, aby ho ráno budil o tři čtvrtě hodiny dřív
místo o původní půlhodinu. A v ušetřených chvílích volna, kterých
bylo už tak pomálu, chodil sám do lomu nakládat kusy shozených kamenů a tahal je nahoru na místo budoucího Větrného mlýna.
Navzdory tvrdé dřině zvířata přes léto nijak zvlášť nestrádala.
I když krmení nebylo víc než za časů pana Jonese, nebylo ho ani míň.
Fakt, že živila akorát sama sebe, a ne pět lidských darmožroutů navíc,
skýtal takovou výhodu, že by zvířata bývala musela dělat opravdu
velké chyby, aby byla ve ztrátě. Dalším jejich velkým plusem bylo, že
jejich pracovní metody byly efektivnější a produktivnější. Pletí polí,
kupříkladu, bylo prováděno s takovou důkladností, jaké lidé nebyli
schopni. Navíc, jelikož zvířata nekradla, bylo zbytečné oddělovat pastviny od orné půdy, což znamenalo spoustu ušetřené práce s údržbou živých plotů a branek. Problém však nastal, když se zvířatům
s postupem léta začalo lecčehos nedostávat. Potřebovala parafinový
olej, hřebíky, provazy, psí suchary nebo železo na podkovy pro koně,
a nic z toho si farma vyrobit nemohla. Později budou chybět i semena
a umělá hnojiva, nemluvě o dalším nářadí a strojích pro Větrný mlýn.
S tím, jak získat vše potřebné, si však nikdo nevěděl rady.
62a oznámil, že již všechno zařídil. Nebude zapotřebí, aby kterékoli ze
zvířat přicházelo do styku s lidmi, což by bylo samo sebou nežádoucí.
Toto břímě hodlal převzít na svá bedra sám. Jistý willingdonský právník jménem Whymper již přijal funkci prostředníka mezi farmou
a okolním světem a každé pondělí ráno si bude přicházet pro instrukce. Napoleon ukončil svůj projev obvyklým zvoláním „Ať žije
Farma zvířat!“ a poté, co si zapěla „Zvířata Anglie“, byla sešlost rozpuštěna.
Později Kvičoun farmu obešel, aby zklidnil poněkud napjatou
atmosféru. Ujišťoval zvířata, že rezoluce odsuzující obchodování
a používání peněz nebyla nikdy schválena, ba co víc, nebyla nikdy
ani navržena. Je to holý nesmysl, pravděpodobně výsledek lží šířených Sněžníkem. Několik zvířat bylo však stále ještě trochu na pochybách, a tak se jich Kvičoun mazaně zeptal:
„Soudruzi, jste si jisti, že se vám to jen nezdálo? Máte nějaký záznam takové rezoluce? Je to snad někde zdokumentováno?“ A jelikož
samozřejmě nic takového nikde v psané podobě doloženo nebylo,
řekla si zvířata, že se zřejmě spletla.
Jak bylo dohodnuto, každé pondělí se na farmu dostavil pan
Whymper. Byl to drobný muž s licousy a protřelým výrazem v očích,
právník vcelku podprůměrný, ale dost mazaný na to, aby rychle
pochopil, že Farma zvířat bude potřebovat zprostředkovatele a že
by si na provizích mohl patřičně namastit kapsu. Zvířata sledovala
jeho příchody a odchody spíše s obavami a vyhýbala se mu, jak
to jen šlo. Nicméně když viděla Napoleona, tvora čtyřnohého, jak
uděluje rozkazy Whymperovi, který stál pouze na dvou, probouzelo
to v nich hrdost a smířit se s novými pravidly už jim nepřipadalo tak
těžké. Jejich vztah k lidské rase už nebyl jako dřív. Ne, že by lidé
teď farmu nenáviděli méně, naopak, když viděli, jaké pokroky dělá,
jejich nenávist ještě vzrostla. Každý člověk pevně věřil, že dříve
či později farma zbankrotuje – a především že Větrný mlýn bude
fiaskem. Scházeli se po krčmách a jeden druhému na svých nákresech
dokazovali, že se Větrný mlýn musí zhroutit, a když by náhodou
zůstal stát, nebude stejně nikdy fungovat. Přesto si lidé museli,
65
A na zvířata opět padla podivná tíseň. Nikdy nemít co do činění
s lidmi, nikdy se nepouštět do obchodování, nikdy nepoužívat peníze
– nebyla právě toto některá z nejstarších usnesení přijatých na prvním triumfálním shromáždění po Jonesově svržení? Všechna zvířata
si pamatovala jednomyslné přijetí těchto rezolucí, nebo si aspoň myslela, že si je pamatují. Čtyři selata, která protestovala, když Napoleon
zrušil schůze, si nesměle odkašlala, aby promluvila, hned však zase
zmlkla zastrašena hrozivým vrčením psů. Pak jako obvykle začaly
ovce bečet „Čtyři nohy dobré, dvě nohy špatné!“ a chvilková rozpačitost pominula. Nakonec si Napoleon zvednutím nohy vyžádal klid
6467
ač velmi neochotně, připustit, že v nich schopnosti zvířat, to, jak vše
zvládají, probouzí určitý respekt. Důkazem bylo, že začali Farmu
zvířat nazývat jejím jménem a přestali o ní mluvit jako o „Panské
farmě“. Přerušili také styky s Jonesem, který, vzhledem k tomu, že
ztratil veškeré naděje, že dostane někdy farmu zpět, si sbalil svých
pár švestek a odešel žít do jiné části země. Kromě Whympera neexistoval mezi Farmou zvířat a zbytkem světa žádný kontakt, přesto neustále kolovaly zvěsti, že se Napoleon chystá uzavřít obchodní
dohodu s panem Pilkingtonem z Liškova nebo panem Frederickem
ze Skrblova, v žádném případě však, jak bylo zdůrazňováno, s oběma
najednou.
Někdy v té době se prasata najednou přestěhovala do Jonesova
domu a udělala si z něj dům svůj. A zvířata si vzpomněla, že kdysi
snad byla přijata rezoluce, která právě tyto praktiky zakazovala,
a zase musel nastoupit Kvičoun a přesvědčovat je, že se pletou, že to
je úplně jinak. Je absolutně nutné, řekl, aby prasata, která jsou jak
známo mozky celé farmy, měla k dispozici klidné místo na práci.
Je také v souladu s důstojností Vůdce (poslední dobou nazýval Napoleona vždy „Vůdcem“), aby žil a tvořil v domě, a ne v nějakém
chlívě. Přesto však byla některá zvířata dost zaskočena, když se dozvěděla, že prasata nejenže jedí v kuchyni a udělala si z obýváku salon,
ale k tomu všemu ještě spí v posteli. Boxer to jako vždycky vyřešil
svým obligátním „Napoleon má vždycky pravdu!“, ale Jetelinka, která
si dobře pamatovala na pravidlo výslovně zakazující spaní v posteli,
šla za stodolu a pokoušela se tam rozluštit Sedmero přikázání napsané na vratech. I při sebevětší snaze se jí však nedařilo pospojovat
jednotlivá písmena ve slova, a obrátila se proto na Lízu.
„Lízo,“ řekla, „přečti mi Čtvrté přikázání. Není tam náhodou něco
o zákazu spaní v postelích?“
Líza s občasným zakoktnutím nakonec nápis přečetla. „Říká se
tu: „Žádné zvíře nebude nikdy spát v posteli s prostěradly.“
To je vážně zvláštní, Jetelinka si ne a ne vzpomenout, že by se ve
Čtvrtém přikázání říkalo něco o prostěradlech. Ale koneckonců když
je to tu napsané, tak to tak asi bude. A Kvičoun, který šel zrovna
66úplnou náhodou kolem v doprovodu dvou nebo tří psů, okamžitě
vysypal z rukávu jasné vysvětlení.
„Takže už jste také slyšely, soudružky, že my, prasata, teď spíme
v domě v postelích, že? No, a co je na tom? Copak někdy existovalo
nějaké nařízení zakazující postele? Co je to postel? No přece místo
ke spaní. Nic víc, nic míň. Vezměte si takovou hromádku slámy, když
se nad tím člověk zamyslí, co je to jiného než postel? Zákaz mířil proti
prostěradlům, TO je lidský výmysl. A my jsme prostěradla z domu
vyhodili a spíme na dekách. Ano, postele jsou pohodlné! Ale to vám
povídám, soudružky, ne pohodlnější, než potřebujeme k naší duševní
práci, zejména v této komplikované době. Přece byste nás, soudružky,
nechtěly oloupit o zasloužený a tolik potřebný odpočinek? Nebo
snad ano? Přece byste si nevzaly na svědomí, abychom byli tak vyčerpaní, že bychom nemohli plnit stanovené úkoly? Určitě byste si
nepřály, aby se vrátil Jones?“
Zvířata ho v tomto ohledu okamžitě ujistila, že to je to poslední,
co by si přála, a o spaní prasat v postelích už nepadlo ani slovo. A nikdo
už neprotestoval, ani když bylo o pár dnů později oznámeno, že od
nynějška budou prasata vstávat o hodinu později než ostatní zvířata.
Nastal podzim. Zvířata byla uštvaná, ale šťastná. Měla za sebou
těžký rok, a poté co se prodalo nějaké seno a část zrní, sice moc zásob
na zimu nezbylo, ale Větrný mlýn za to přece stál. Byl už téměř z poloviny hotov. Po žních přišly slunné, bezmračné dny a zvířata dřela
víc než kdy dřív, ale říkala si, že to přece stojí za tu námahu pachtit
se celé dny s těmi obrovskými kameny, pokud tak mohou alespoň
o pár čísel zvýšit zeď. Boxer chodíval do práce kolikrát i v noci a sám
při svitu měsíce hodinu či dvě pracoval. Když jim vzácně vyzbyla
chvilička volna, chodila zvířata kolem dokola napůl dostavěného
mlýna, obdivovala mohutnost a kolmost jeho zdí a žasla, jak vůbec
mohla dokázat postavit něco tak impozantního. Pouze starý Benjamin odmítal sdílet všeobecné nadšení a jediné, co z něj vypadlo, byl
jeho obvyklý záhadný výrok o tom, že osli žijí dlouho.
Přišel listopad a začaly dout jihozápadní vichry. Stavební práce
musely být zastaveny, protože v tak vlhkém počasí se cement nedal
6968VII.
Zima byla krutá. Bouřky střídaly plískanice a sníh, pak udeřily třeskuté mrazy, které polevily až koncem února. Ale zvířata se na přestavbě Větrného mlýna činila, stůj co stůj, neboť dobře věděla, že je
okolní svět bedlivě sleduje a že by závistiví lidé skákali radostí, kdyby
se farmě nepodařilo dílo včas dokončit.
Lidé naschvál tvrdili, že nevěří, že Sněžník zničil Větrný mlýn: říkali, že mlýn se zbortil proto, že jeho zdi byly příliš slabé. Zvířata věděla, že to jsou všechno jen řeči. Přesto se rozhodla, že tentokrát je
postaví tlusté metr, tedy jednou tolik co předtím, což ovšem znamenalo nashromáždit mnohem více kamenů. Lom mezitím zapadl sněhem, takže se na něm nedalo nic dělat. Práce byly zčásti obnoveny,
když přišlo suché mrazivé počasí, ale byla to opravdu úmorná lopota
a zvířata už do toho nešla s takovým nasazením jako předtím.
Byla neustále vymrzlá a často také hladověla. Jen Boxer a Jetelinka
neztráceli elán. Kvičoun měl vynikající proslovy o budovatelském
nadšení a pracovní cti, zvířata však nacházela větší inspiraci v Boxerově síle a jeho nezničinitelném heslu „Budu pracovat pilněji a usilovněji!“.
V lednu začalo docházet krmivo. Zrní bylo poskrovnu a bylo oznámeno, že jako kompenzace bude přidělována extra porce brambor.
Pak se ale ukázalo, že většina brambor zmrzla, protože nebyly pořádně přikryty slámou. Změkly a ztratily barvu a téměř se nedaly jíst.
Někdy neměla zvířata, kromě řezanky a slámy, po celé dny co do
huby. Nad všemi se vznášela hrozba hladomoru.
Bylo nanejvýš žádoucí skrýt tuto skutečnost před zbytkem světa.
Lidé, povzbuzení zborcením Větrného mlýna, si o Zvířecí farmě vymýšleli stále nové a nové lži. Opět kolovaly zvěsti o tom, jak zvířata
umírají hlady, decimují je nemoci, neustále se mezi sebou rvou, oddávají se kanibalismu a požírají i vlastní mláďata. Napoleon si byl
737275
dobře vědom toho, že pokud by se provalilo, jak bídně na tom farma
je, pokud jde o zásoby potravin, následky by byly fatální. Proto se
rozhodl využít pana Whympera, aby všude vyvolával opačný dojem.
Dosud měla zvířata jen sotvakdy příležitost se s panem Whymperem
při jeho pravidelných týdenních návštěvách potkat, nyní však bylo
několik z nich, hlavně z řad ovcí, vybráno a náležitě instruováno, aby
občas v jeho přítomnosti utrousila nenápadnou poznámku o tom, že
byly zvýšeny příděly žrádla. Krom toho vydal Napoleon rozkaz, aby
byly všechny prázdné nádoby naplněny téměř po okraj pískem, na
který se pak naházelo zbylé zrní. Pod nějakou falešnou záminkou byl
pak pan Whymper pozván k prohlídce skladiště a vždycky se to zařídilo tak, aby nádoby zahlédl. Nechal se celkem lehce ošálit a všude
pak líčil, že Farma zvířat nouzí rozhodně netrpí.
Přesto bylo na konci ledna zřejmé, že je potřeba nějaké zrní někde
sehnat. V té době se Napoleon zjevoval na veřejnosti jen velmi
vzácně. Většinu času trávil v domě, strážený u všech dveří hrozivě vyhlížejícími psy. Když už se ukázal, byl to ceremoniál jaksepatří, vždy
obklopený neprostupnou eskortou svých šesti zlověstných bestií,
které zuřivě vrčely na každého, kdo se přiblížil. Často se stalo, že se
neobjevil ani v neděli ráno a své rozkazy předával prostřednictvím
jiného prasete, většinou Kvičouna.
Jednoho nedělního rána Kvičoun oznámil, že slepice, které začaly
znovu snášet, se budou muset vzdát svých vajec. Napoleon skrze
Whympera uzavřel smlouvu na dodávky čtyř set vajec týdně. Na
oplátku se všem dostane více zrní a krmiva, což jim umožní přežít
v mnohem lepších podmínkách do příštího léta.
Toto oznámení však vyvolalo u slepic obrovskou vlnu nevole. Byly
sice již dříve varovány, že tuto oběť možná budou muset podstoupit,
nevěřily však, že by k tomu někdy skutečně mohlo dojít. Namítaly,
že se právě připravují na jarní kuřátka a že jestli jim vajíčka vezmou,
bude to vražda. Poprvé od vyhnání pana Jonese začala atmosféra
houstnout a vypadalo to, že se schyluje k něčemu jako vzpoura. Pod
vedením tří mladých minorek se slepice rozhodly proti Napoleonovu
rozhodnutí protestovat. Svůj protest vyjádřily tím, že se usadily na
7481
Vzrušený šum začal utichat. Čtveřice prasat čekala, třásla se strachy, vina jim z jejich vykulených očí přímo koukala. Napoleon je vyzval, aby se přiznala ke svým zločinům. Byla to ta samá prasata, která
protestovala, když Napoleon zrušil nedělní schůze. Teď se bez jakýchkoli námitek na místě doznala. Ano, byla se Sněžníkem tajně spolčena
od chvíle, co byl vyhnán, ano, pomáhala mu zbořit Větrný mlýn,
a ano, byla přítomna jednáním, při kterých se Sněžníkem společně
plánovali převedení Farmy zvířat na pana Fredericka. Potvrdila, že
Sněžník jim mezi čtyřma očima přiznal, že se stal Jonesovým agentem
již dávno předtím. Když prasata svá přiznání dokončila, psi se na ně
okamžitě vrhli a prokousli jim hrdla, načež se Napoleon hromovým
hlasem zeptal, jestli chce ještě nějaké další zvíře učinit doznání.
Vzápětí předstoupily tři slepice, které byly iniciátorkami vzpoury
v kauze vajec, s tím, že se jim ve snu zjevil Sněžník a nabádal je, aby
Napoleonovy rozkazy neposlouchaly. I ony byly na místě bez milosti
popraveny. Pak přicupitala husa a doznala krádež šesti klasů obilí při
poslední sklizni, které ještě tutéž noc snědla. Vzápětí se přiznala jedna
ovce k močení do napajedla, donutil ji k tomu, jak řekla, Sněžník,
a další dvě ovce se doznaly k vraždě starého berana, který byl Napoleonovi obzvlášť oddán. Honily ho kolem ohně, až se z toho tak
rozkašlal, že na místě chcípl. Všichni byli okamžitě usmrceni. Následovalo jedno přiznání a poprava za druhou, až se u Napoleonových
nohou nakupila halda mrtvol a vzduch ztěžkl pachem krve, který od
Jonesova vypuzení na farmě nikdo necítil.
Když bylo po všem, zbylá zvířata, kromě prasat a psů, se tiše vykradla ven. Třásla se a cítila se opravdu bídně. Nevěděla, co je šokovalo víc, jestli zrada zvířat, která pletichařila se Sněžníkem proti jejich
farmě, nebo krutost odvety, jíž byli všichni právě svědkem. Kdysi už
podobná hrůzná krveprolití sice již zažili, teď se ale všem zdálo, že
to, k čemu došlo tentokrát, bylo mnohem horší. Od chvíle, kdy Jones
farmu opustil, nezabilo jediné zvíře druhé, dokonce ani krysu. Až
doteď.
Zvířata se společně vydala na pahorek k napůl dostavěnému Větrnému mlýnu, tam si bok po boku lehla, schoulila se jedno ke dru-
80hému a vzájemně se hřála. Jetelinka, Líza, Benjamin, krávy, ovce,
husy, slepice, prostě všichni, tedy až na kočku, která se zničehonic
někam vypařila těsně předtím, než vydal Napoleon příkaz ke shromáždění. Nějakou dobu nikdo nepromluvil. Jen Boxer zůstal stát.
Nevydržel však na místě, neustále neklidně popocházel, plácal se přes
boky svým dlouhým černým ocasem a občas srdceryvně zaržál. Nakonec řekl:
„Já tomu nerozumím. Nikdy bych nevěřil, že se na naší farmě
může něco takového stát. Chyba je určitě někde v nás. Jediným řešením je podle mého názoru pracovat usilovněji. Ode dneška budu
každé ráno vstávat o hodinu dřív než obvykle.“ A těžkým klusem vyrazil k lomu. Jakmile byl na místě, naložil dva plné vozy kamení za
sebou a vytáhl je na kopec k mlýnu. Teprve pak odešel do stáje a uložil se ke spánku.
Zvířata se choulila k Jetelince. Nikdo nemluvil. Z vrcholku, na kterém leželi, se naskýtal nádherný pohled na okolní krajinu. Většinu
Farmy zvířat měli před očima – pastviny v celé své kráse až k hlavní
cestě, nakupené hromady sena, hájek, napajedlo, pole zelenající se
mladými zdravými klasy ječmene a červené střechy budov farmy
s kouřícími komíny. Jak nádherný průzračný jarní večer. Tráva a živé
ploty se topily ve zlatisté záři zapadajícího slunce. Ještě nikdy zvířatům nepřipadala farma – a pocítila jistý údiv, když si uvědomila, že
to je jejich vlastní farma, na které jim patří každý kámen – tak nádherná. Jak se Jetelinka z pahorku rozhlížela, plnily se jí oči slzami.
Kdyby v tu chvíli dokázala vyjádřit své myšlenky nahlas, byla by
řekla, že tohle není to, o čem kdysi snila, tenkrát, když se s ostatními
rozhodli svrhnout lidskou rasu. Takhle si to nepředstavovali. Scény
plné hrůzy a vraždění nebyly to, po čem té slavné noci, kdy jim starý
Major poprvé vnuknul myšlenku revoluce, volali. Kdyby ona sama
měla namalovat obraz budoucnosti, byla by na něm společnost zvířat
osvobozených od hladu a biče, všichni by si byli rovni, každý by pracoval podle svých schopností. Silnější by chránila slabší, tak jako ona
nohou chránila opuštěná vylekaná káčátka v tu noc, kdy měl Major
svůj slavný projev. Místo toho – a nebyla ani schopna říct proč – žijí
8382VIII.
O pár dnů později, když se zvířata vyděšená hrůzností poprav trochu
zklidnila, si některá vzpomněla, nebo alespoň měla dojem, že si vzpomínají na to, co se uvádělo v šestém přikázání: „Žádné zvíře nezabije
jiné zvíře.“ A ačkoli se všichni střežili vyslovit své pochybnosti nahlas,
aby je náhodou psi nebo prasata nezaslechli, cítila zvířata, že kruté
zabíjení, které se jim před očima událo, v souladu s tímto přikázáním
rozhodně není. Jetelinka požádala Benjamina, aby jí šesté přikázání
přečetl, a když ten jako obvykle odmítl s tím, že s těmito věcmi nechce míc nic do činění, obrátila se na Lízu. Líza jí přikázání přečetla.
Bylo v něm: „Žádné zvíře nezabije jiné zvíře bez důvodu.“ Nějakým
záhadným způsobem se však tato dvě poslední slova z paměti zvířat
někam vytratila, teď však bylo všem jasné, že přikázání porušeno nebylo. Byly tu přece dobré důvody k popravě zrádců, kteří se Sněžníkem kuli pikle.
Během celého roku pracovala zvířata s ještě větším nasazením než
roku předchozího. Postavit Větrný mlýn s dvakrát tak silnými zdmi
než předtím a dodržet přitom stanovený termín, k tomu všemu ještě
všechny obvyklé práce na farmě, to byl věru nadlidský úkol. Byly
chvíle, kdy měla zvířata pocit, že otročí víc než za Jonesových časů,
aniž by za to dostávala více krmení. V neděli ráno jim Kvičoun předčítal z dlouhého papírového svitku nekonečné sloupce cifer, které
jasně dokazují výrazný nárůst produkce všech potravin o dvě stě procent, tři sta procent, pět set procent, záleželo jak co. Zvířata neviděla
důvod, proč těmto statistikám nevěřit, tím méně, že si už zas tak moc
nepamatovala, jak to bylo před revolucí. Přesto byly dny, kdy by raději měla méně cifer a více jídla.
Všechny rozkazy jim teď předával Kvičoun nebo jiné prase. Napoleon sám se na veřejnosti ukazoval sotva jednou za čtrnáct dnů,
ale když už se ukázal, tak to stálo za to. Zjevoval se nejen jako obvykle
8786oznámil, že fůru dříví prodal Frederickovi. Zítra budou přistaveny
Frederickovy vagony a začnou dříví nakládat a odvážet. Během
údajně přátelského jednání s Pilkingtonem vedl totiž Napoleon tajná
jednání i s jeho soupeřem.
Veškeré styky s Liškovem byly přerušeny a Pilkingtonovi byly zaslány potupné a výhružné zprávy. Holubům bylo přikázáno vyhýbat
se Liškovu na sto honů a pokřik „Smrt Frederickovi“ byl změněn na
„Smrt Pilkingtonovi.“ Zároveň Napoleon ujistil zvířata, že plánovaný
útok na Zvířecí farmu byl jen snůškou lží a že pověsti o Frederickově
krutosti byly vyloženě přehnané. Všechny tyto zvěsti zosnoval s největší pravděpodobností Sněžník a jeho agenti. Vyšlo najevo, že Sněžník se na Skrblově nikdy neskrýval, ve skutečnosti tam vlastně
v životě nebyl: žije si údajně po celá ta léta na Liškově královským
životem na Pilkingtonovy útraty.
Prasata obdivně zírala, jak je Napoleon mazaný. Lstivě předstíral,
že je Pilkingtonovým přítelem a donutil tak Fredericka jít s cenou
o dvanáct liber výš. Ovšem ničím se Napoleonova mazanost, řekl šalamounsky Kvičoun, neprojevila více než tím, že nedůvěřoval ani Frederickovi. Frederick chtěl za dřevo zaplatit jakýmsi „šekem“, vyšlo
však najevo, že je to jen kus papíru s příslibem, že zaplatí později.
Jenže na Napoleona si jen tak nikdo nepřijde. Trval na platbě předem,
pětilibrové bankovky pěkně na dřevo, a pak ať si s tou haldou dříví
dělá, co chce. Frederick tedy už zaplatil. Suma, kterou vysázel na stůl,
bude stačit k nákupu strojů do Větrného mlýna.
Dřevo si chvatně odvezl a hned nato se ve stodole konala mimořádná schůze, aby se zvířata mohla zblízka podívat na Frederickovy
bankovky. S blaženým úsměvem, ověšen svými dvěma řády, se
Napoleon rozvalil na slaměném lůžku na vyvýšené tribuně, vedle
sebe bankovky pečlivě srovnané do komínku na čínském porcelánovém talíři z kuchyně farmy. Zvířata procházela v zástupu pomalu
kolem a jen valila oči. Boxer si dokonce přičichl, pod jeho dechem
se bankovky chvěly a pěkně šustily.
Tři dny nato se na statku strhl nevídaný poprask. Smrtelně bledý
Whymper se přihnal pěšinou na kole na dvůr, tam s ním práskl
939297
ve snaze zachránit si holý život. Zvířata je hnala až na konec pole,
a když se vrhali přes živý plot na druhou stranu, přidala ještě pár posledních kopanců.
Krví zbrocená, vyčerpaná, ale triumfující zvířata se belhala zpět
k farmě. Při pohledu na mrtvé kamarády ležící v trávě propukala některá v pláč. Po chvíli se všichni v hlubokém zármutku zastavili na
místě, kde předtím stál větrný mlýn. Ano, byl pryč, nezbyl na kameni
kámen! I základy byly téměř zničeny. Tentokrát by při nové výstavbě
nemohli použít původní kameny, ty byly taky pryč. Síla výbuchu je
rozmetala na stovky metrů. Jako by tu žádný mlýn nikdy nestál.
Jak se zvířata blížila k farmě, uviděla, jak k nim zdáli poskakuje
Kvičoun, po kterém se z nějakého nevysvětlitelného důvodu během
bitvy slehla zem, vrtí ocáskem a září spokojeností. A od farmy k nim
doléhaly slavnostní výstřely z pušky.
„Proč se střílí z pušky?“ zeptal se Boxer.
„Na oslavu našeho vítězství!“ zvolal Kvičoun.
„Jakého vítězství?“ nechápal Boxer. Z kolena mu tekla krev, ztratil
podkovu, měl rozštípnuté kopyto a do zadní nohy se mu zarylo nejmíň tucet broků.
„Ptáš se jakého vítězství, soudruhu? Nevypráskali jsme snad nepřítele z naší půdy jako psy? Z posvátné půdy naší Farmy zvířat?“
„Ale oni zničili náš Větrný mlýn. Dva dlouhé roky dřiny a všechno
je pryč!“
„No a co? Postavíme si nový. Postavíme si třeba šest větrných
mlýnů, když si usmyslíme. Soudruhu, ty snad vůbec nechápeš, co
všechno se nám podařilo. Nepřítel vtrhl na naši půdu a my jsme – díky
geniální strategii soudruha Napoleona − dobyli zpět každý centimetr!“
„Takže jsme dostali zpět to, co jsme už měli,“ řekl Boxer.
„A v tom tkví naše vítězství,“ odvětil Kvičoun.
Belhavým krokem se vraceli do dvora. Broky zaryté v Boxerově
noze pálily jako čert. Představoval si to nezměrné úsilí, které budou
muset vynaložit na vybudování nového mlýna od základů, a v duchu
se na tento přetěžký úkol pokoušel posbírat síly. Poprvé v životě si
96uvědomil, že mu táhne na dvanáctý rok a že jeho pověstné mohutné
svaly už nejsou, co bývaly.
Ale když zvířata spatřila vlající zelenou vlajku a uslyšela znovu výstřely z pušky – bylo jich celkem sedm – a vyslechla Napoleonovu řeč,
v níž jim slavnostně pogratuloval k chrabrosti, kterou v bitvě projevila,
připadalo jim, že to vlastně nakonec velké vítězství bylo. Zvířatům,
která v hrdinném boji položila své životy, byl vystrojen slavnostní pohřeb. Boxer a Jetelinka táhli improvizovaný pohřební vůz a Napoleon
sám celé procesí hrdě vedl. Po celé dva následující dny probíhaly velkolepé oslavy. Všude se zpívalo, z tribun se nesly projevy, z pušky se
vypalovaly čestné salvy a každému bylo jako zvláštní dar věnováno
jablko, k tomu měli ještě ptáci nárok na dvě hrsti zrní a psi na tři suchary. Bylo rozhodnuto, že bitva ponese název „Bitva u Větrného
mlýna“ a že Napoleon vytvoří nový řád, „Řád zeleného praporu“,
který si vzápětí hned udělil. Ve víru všeobecného veselí se pak na celou
tu politováníhodnou událost s bankovkami zapomnělo.
Pár dnů nato narazila prasata náhodou ve sklepě domu na zapomenutou bednu whisky. Dosud si jí nějakou záhadou nevšimla. Téže
noci pak byl z domu slyšet halasný zpěv, kterým se, k překvapení
všech, sem tam prolnulo pár slok písně „Zvířata Anglie“. Kolem půl
desáté byl Napoleon spatřen ve starém tvrďáku pana Jonese, jak vybíhá ze zadních dveří, cválá jako o život dokola kolem dvora a následně se vřítí zpět do domu. Následujícího rána vládlo však v domě
hrobové ticho, po prasatech se slehla zem. Až teprve skoro v devět
se vynořil Kvičoun, kráčel pomalu, celý schlíplý, oči zarudlé, ocásek
povadlý, při pohledu na něj bylo zvířatům jasné, že je vážně nemocný.
Nechal shromáždit všechna zvířata a oznámil jim, že má pro ně strašlivou zprávu. Soudruh Napoleon umírá!
To bylo nářku a bědování! Před dveře domu byla rozložena sláma
a zvířata pak chodila kolem tiše jako myšky. Se slzami v očích se jedno
druhého ptala, co s nimi bude, jestli je jejich vůdce, nedej bože, opustí.
Šířily se zvěsti, že se Sněžníkovi nakonec přece jen podařilo propašovat Napoleonovi do jídla jed. V jedenáct hodin se Kvičoun vrátil, aby
jim oznámil, že soudruh Napoleon se před smrtí rozhodl vydat na
9998tomto světě ještě poslední nařízení: Pití alkoholu bude odteď trestáno
smrtí.
Do večera se Napoleon přece jen trochu vzchopil a následujícího
rána Kvičoun zvířatům sdělil, že je mimo ohrožení života a postupně
se zotavuje. Ještě téhož večera se Napoleon vrhl znovu do práce
a druhý den se zvířata dozvěděla, že pověřil pana Whympera, aby ve
Willingdonu zakoupil pár příruček o vaření piva a destilování. Týden
nato nařídil Napoleon zorat malý výběh za ovocným sadem, se kterým se původně počítalo jako s pastvinou pro již práceneschopná zvířata. Důvodem byl údajně špatný stav tohoto kousku země, tráva je
tam prý vypasená a pastvina se musí znovu osít. Brzy však vyšlo najevo, že je Napoleon hodlá osít ječmenem.
V té době se stala zvláštní věc, která žádnému ze zvířat nešla na
rozum. Jednou, asi tak okolo půlnoci, se ze dvora ozvala příšerná rána.
Zvířata vyrazila v obavách ven ze stájí. Ve svitu měsíce se jim
u zdi velké stodoly, na které se skvěly body Sedmera přikázání, naskytl pohled na zborcený, vedví přelomený žebřík. Vedle něj se na
zemi válel Kvičoun, vypadalo to, že je v bezvědomí, u nohou lucernu,
štětec a rozlitý kýbl s bílou barvou. Psi ho okamžitě v kruhu obklopili,
a jakmile se s vypětím všech sil postavil opět na nohy, odvedli ho do
domu. Zvířata neměla tušení, co se stalo, kromě starého Benjamina,
který jen odevzdaně pokyvoval hlavou a vypadal, že chápe, i když nepovažoval za nutné to jakkoli komentovat.
O pár dnů později to koze Líze přece jen nedalo a šla si přečíst ještě
jednou všechna přikázání. Zjistila, že je tam ještě jedno, které si zvířata
nějak popletla. Měla za to, že páté přikázání zní: „Žádné zvíře nesmí
pít alkohol,“ ale asi nějak nepostřehla nebo zapomněla poslední dvě
slova. Skutečné znění tohoto přikázání totiž bylo: „Žádné zvíře nesmí
pít alkohol přes míru.“
101100105
,upravit‘ (Kvičoun používal vždy slovo „upravit“, nikdy ne „snížit“),
„nicméně ve srovnání s Jonesovou érou je evidentní, že zlepšení je
obrovské, soudruzi.“ Rychle a ostře sekanými větami citoval statistiky
jednoznačně dokazující, že spotřeba ovsa, slámy a tuřínu stoupla,
pracovní doba se výrazně zkrátila, kvalita pitné vody je nesrovnatelně
lepší, délka života se prodloužila a úmrtnost mláďat, která mají více
slámy, zato téměř žádné blechy, je podstatně nižší. Zvířata věřila každému jeho slovu. Po pravdě řečeno si na to, jak to bylo za Jonese, už
nějak nevzpomínala. Znala jen dřinu a prázdnotu každodenního života, zimu a hlad a čím dál vzácnější chvíle odpočinku. Ale za starých
časů to bylo určitě horší. Ráda tomu věřila. Krom toho byla tehdy
přece otroky, kdežto teď jsou zvířata svobodná, v tom je ten hlavní
rozdíl, jak nikdy Kvičoun nezapomněl zdůraznit.
Také teď bylo mnohem víc hladových krků, které bylo třeba krmit.
Na podzim porodily prasnice téměř současně celkem jednatřicet
selat. Byla do jednoho strakatá, a jelikož byl Napoleon na farmě jediným kancem, bylo celkem snadné uhodnout, čí jsou to potomci.
Dalo se všeobecně na vědomí, že jakmile budou k dispozici cihly
a dřevo, postaví se na zahradě škola. Zatím se o jejich výchovu bude
starat Napoleon osobně v kuchyni domu. Cvičil je na zahradě a bylo
jim důrazně doporučováno, aby si nehrála s jinými prasaty. Zároveň
bylo vydáno nové nařízení, že pokud někde na farmě potká jiné zvíře
prase, musí mu ustoupit z cesty a nechat ho projít. A všechna prasata,
ať už je jejich hodnost jakákoli, mají od nynějška výsadu, že mohou
v neděli nosit na ocásku zelenou stuhu.
Farma zažila celkem úspěšný rok, stále však nevydělávala dost
peněz. Bylo zapotřebí nakoupit cihly, písek a vápno na zamýšlenou
výstavbu školy a taky začít šetřit na stroje pro Větrný mlýn. A nesměl
chybět také olej a svíčky do domu, cukr pro Napoleona (ten byl
ostatním prasatům přísně zakázán, jelikož po něm přibírala na váze)
a všechny ostatní nezbytnosti jako nástroje, hřebíky, motouzy, dráty
a psí suchary. Sláma a část brambor se prodaly. Co se týče vajec,
smluvní dodávky byly navýšeny na šest set kusů týdně, což pro slepice znamenalo, že tento rok budou moci jen sotva vysedět dostatek
104111
po práci a přepravník ho vyzvedl kolem poledního. Zvířata byla
zrovna na poli, všechna zaměstnána pletím tuřínů pod dozorem jednoho prasete, když vtom udiveně zvedla hlavy a spatřila Benjamina,
jak se k nim žene rychlostí blesku od budov farmy a hýká z plných
plic. Bylo to poprvé, co ho viděla takhle rozčileného, a vlastně i poprvé, co ho spatřila běžet. „Rychle, rychle!“ křičel. „Poběžte rychle!
Odvážejí Boxera!“ Aniž by čekala na pokyn prasete, nechala zvířata
práci prací a vyřítila se k farmě. Bylo to tak, na dvoře stál velký uzavřený vůz tažený dvěma koňmi s nějakým nápisem na boku. Řídil ho
mazaně vyhlížející chlapík s tvrďákem do čela.
A Boxerova stáj zela prázdnotou.
Zvířata se tlačila kolem vozu a křičela: „Na shledanou, Boxere!“,
„na shledanou!“
„Blázni! Blázni!“ křičel jako pominutý Benjamin. Poskakoval
kolem nich a dupal malými kopýtky do země. „Pomatenci! Nevidíte
snad, co je na boku toho vozu napsáno?“ Zvířata ztichla, jako když
utne. Líza začala hláskovat jednotlivá slova. Benjamin ji ale odstrčil
a do hlubokého ticha přečetl: „,Alfred Simmonds, Koňská jatka, klihárna, Willingdon. Dodávka kostí, kůží a masa.‘ Nechápete, co to
znamená? Odvážejí Boxera k rasovi na porážku!“
Všechna zvířata oněměla hrůzou. V té chvíli muž práskl bičem do
koní a vůz vyrazil ze dvora na malou cestu. Všechna zvířata se rozběhla za ním a křičela ze všech sil.
Jetelinka se prodrala dopředu a volala na Boxera. Vůz začal zrychlovat. Kobyla sebrala všechny své síly a rozcválala se. „Boxere!“ plakala. „Boxere! Boxere! Boxere!“
A v ten okamžik, jako by zaslechl všechen ten poprask venku, otočil Boxer hlavu s bílým pruhem na nose k malému okénku na boku
náklaďáku.
„Boxere!“ křičela Jetelinka zoufalým hlasem. „Boxere! Vyskoč ven!
Vyskoč rychle! Odvážejí tě na smrt!“
Všechna zvířata začala volat jedno přes druhé: „Vyskoč, Boxere,
vyskoč!“ Ale vůz už nabíral rychlost a ujížděl jim. Nebylo jisté, zda
Boxer rozuměl, co na něj Jetelinka křičela, ale o chvíli později jeho
110tvář z malého okénka zmizela a z vozu byl slyšet jen dusot a rachot
kopyt. Pokoušel se dostat ven. Byly doby, kdy by pár pořádných kopanců Boxerových mohutných kopyt udělalo z náklaďáku kůlničku
na dříví. Jenže kde jim teď byl konec. Síly ho opouštěly, byl už starý
a udřený. Po chvíli bylo slyšet ran čím dál méně, až utichly docela.
Zoufalá zvířata začala zapřísahat dva koně, kteří vůz táhli, aby zastavili. „Soudruzi, soudruzi!“ křičela sborem. „Neodvážejte našeho
bratra na smrt!“ Ale hloupá zvířata, příliš zabedněná na to, aby chápala, co se vlastně děje, jen sklopila uši a zrychlila tempo. Boxerova
tvář se už v okénku neobjevila. Ach, proč jen žádné z nich nedostalo
ten spásný nápad vůz oběhnout a zavřít bránu na pět závor? Teď už
bylo příliš pozdě: vůz projel branou a po chvíli ho na hlavní cestě
ztratili z dohledu. Boxera už nikdy nikdo neviděl.
Tři dny nato bylo oznámeno, že navzdory veškeré dostupné péči,
kterou mu willingdonští lékaři poskytli, Boxer v nemocnici zemřel.
Tuto zprávu přišel všem sdělit Kvičoun. Strávil s Boxerem, říkal třesoucím se hlasem, poslední hodiny jeho života. „Byla to ta nejdojemnější chvíle, jakou jsem kdy zažil!“ zakončil proslov zvedaje packu,
aby si setřel slzu. „Byl jsem po jeho boku, když naposledy vydechl.
Předtím mi však ještě, chudák stará, řekl z posledních sil slabounkým
hlasem do ucha, že nejvíce lituje toho, že odchází před dokončením
Větrného mlýna. ,Kupředu, soudruzi!‘ šeptal.
,Kupředu ve jménu revoluce. Ať žije Farma zvířat! Ať žije soudruh
Napoleon! Napoleon má vždycky pravdu.‘ Toto byla jeho poslední
slova, soudruzi.“
Náhle se však Kvičounovo chování zcela změnilo. Chvíli významně mlčel, pak přejížděl svýma malinkatýma očkama jednoho
po druhém podezřívavým pohledem, načež pokračoval. Zaslechl,
řekl vážně, že se farmou šíří hloupé a zlomyslné pomluvy týkající se
převozu Boxera. Některá zvířata prý zaznamenala na dveřích vozu,
který Boxera odvážel, nápis „Koňská jatka“, což je dovedlo k závěru,
že Boxer byl převážen k rasovi na porážku. „Je téměř neuvěřitelné,“
řekl Kvičoun, „že by některá zvířata mohla být tak hloupá. Na to
snad,“ vykřikoval pohoršeně, mrskaje zuřivě ocáskem a poskakuje
113112Nakonec tam pobyly celý týden, během kterého o nich ostatní zvířata
neměla žádné zprávy. Kvičoun trávil většinu dnů v jejich společnosti.
Učil je novou píseň a nesměl prý při tom být v žádném případě rušen.
Jednoho krásného letního večera, zrovna když se ovce vracely na
farmu a zvířata se po úmorném dnu blížila po pěšině ke stájím, ozvalo
se ze dvora vyděšené koňské zaržání. Překvapená zvířata zůstala stát
jako přikovaná. Byl to hlas Jetelinky. Zaržála znovu a zvířata vyrazila
jako na povel do dvora. Tam spatřila to, co předtím Jetelinka.
Prase stojící na zadních.
Ano, byl to Kvičoun. Trochu nemotorně, evidentně ještě nezvyklý
pohybovat svým obřím zavalitým tělem v této poloze, nicméně v perfektní rovnováze si to štrádoval přes dvůr. Po chvilince vyšla ze dveří
domu dlouhá řada prasat a všechna si to vykračovala na zadních. Některým to šlo lépe, některá občas trochu zavrávorala, jednomu či
dvěma by očividně přišla vhod i hůl, nakonec však všechna obešla
úspěšně dvůr. A na závěr se za ohlušujícího štěkotu psů a pronikavého zakokrhání černého kohouta ve dveřích zjevil sám Napoleon
v majestátním vztyčeném postoji, vrhaje kolem sebe povýšené pohledy. Psi poskakovali okolo něj.
V paznehtu držel bič.
Nastalo hrobové ticho. Ohromená a vyděšená zvířata se k sobě
vystrašeně choulila a dívala se na dlouhý průvod prasat vykračujících
si dokola po dvoře. Nevěřila vlastním očím, svět se snad dočista
zbláznil. Po chvíli, když první šok opadl, chtěla zvířata navzdory vší
té hrůze ze psů a návyku vypěstovaném za všechna ta léta nikdy si
nestěžovat, nikdy nekritizovat, ať se děje, co se děje – protestovat.
Ale vtom, jako by čekaly na signál, spustily sborově všechny ovce
z plných sil ohromující bekot: „Čtyři nohy dobré, dvě nohy lepší!
Čtyři nohy dobré, dvě nohy lepší! Čtyři nohy dobré, dvě nohy lepší!“
A tak bečely nepřetržitě dobrých pět minut. A když konečně přestaly, byly veškeré pokusy o protest marné, protože prasata mezitím
vpochodovala zpět do domu. Benjamin ucítil, jak mu někdo funí na
rameno. Otočil se a spatřil Jetelinku. Její staré oči byly kalnější než
kdykoli předtím. Bez jediného slova ho jemně zatahala za hřívu
121120se zvířata plížila, nicméně před brankou se zastavila, dostala strach.
Jetelinka je ale pobídla, a nakonec všichni vešli dovnitř. Tichounce
našlapujíce došla až k domu a ta vyšší z nich opatrně nakoukla do
oken obývacího pokoje.
Tam, u dlouhého stolu, sedělo půl tuctu farmářů a půl tuctu nejprominentnějších prasat. Napoleon sám zaujímal čestné místo v čele
stolu. Ostatní prasata se rozvalovala ve svých křeslech. Společnost se
očividně dobře bavila při partii karet, která byla však nyní přerušena,
jelikož se chystal přípitek. Kolem stolu koloval velký džbán piva
a každý si z něj nalil pořádný hrnek. Užaslým tvářím zvířat v oknech
nevěnoval nikdo pozornost.
Pan Pilkington z Liškova si stoupl a vyžádal si s hrnkem piva
v ruce klid. „Za malý okamžik,“ řekl, „požádám společnost, aby si připila. Než to ovšem udělám, rád bych pronesl pár slov. Cítím hluboké
uspokojení – a vím jistě, že všichni okolo tohoto stolu taktéž –, když
pomyslím na to, že s dlouhým obdobím nedůvěry a nedorozumění
je konec,“ prohlásil slavnostně. „Byly doby – ne že bych já nebo kdokoli z přítomných podobné pocity sdílel –, tedy byly doby, kdy někteří na vážené vlastníky Farmy zvířat pohlíželi ne snad přímo
s úplným nepřátelstvím, ale přece... no, řekněme, s trochou pochybností. Přihodilo se pár politováníhodných incidentů, šířily se mylné
představy. Lidé měli pocit, že existence farmy, kterou vlastní a provozují prasata, je cosi nenormálního a může nabourat sousedské
vztahy. Mnoho farmářů se domnívalo, aniž by si to předtím seriózně
prověřili, že na takové farmě nutně vládne zmatek, nedisciplinovanost. Obávali se, aby se tyto rozvratné tendence nestaly inspirací pro
jejich vlastní zvířata, či dokonce vlastní zaměstnance. Ale všechny
tyto pochybnosti byly rozptýleny. Dnes jsme spolu s přáteli Farmu
zvířat navštívili a do posledního koutu na vlastní oči prohlédli, a co
jsme našli? Nejen nejmodernější špičkové metody, ale také pořádek
a kázeň, které by se měly stát zářným příkladem všem farmářům
po celém světě. Jsem přesvědčen, že zde mohu oprávněně tvrdit, že
podřízená zvířata na Zvířecí farmě pracují více a dostávají méně
žrádla než jakékoli jiné zvíře v kraji. Upřímně řečeno, já a mí přátelé
125124127
jsme se dnes seznámili s mnoha zajímavými postupy a přístupy, jež
hodláme neprodleně zavést i na našich farmách.
Na závěr svého skromného proslovu bych si dovolil ještě jednou
vyzdvihnout přátelské vztahy, které mezi Farmou zvířat a jejími sousedy panují, a jak doufám, budou panovat i v budoucnu. Mezi prasaty
a lidmi není – a nevidím důvod, proč by někdy měl být – žádný střet
zájmů. Naše každodenní zápolení, strasti a problémy jsou přece jedny
a tytéž. Cožpak není problém s pracovní sílou všude stejný?“ V té
chvíli udělal pan Pilkington malou pauzu, jelikož zde měl připravené
žertovné podobenství, které ho však už předem tak rozveselilo, že se
po chvíli začal dusit smíchy, až mu jeho trojitá brada zfialověla. Nakonec se přece jen ovládl a mohl svůj podařený vtípek konečně pronést: „Pokud vy máte problémy s vašimi nižšími zvířaty,“ řekl, „my je
máme s našimi nižšími třídami!“ Tento vydařený bonmot vyvolal obrovské veselí. Pan Pilkington pak znovu pogratuloval prasatům k nízkým přídělům žrádla a dlouhé pracovní době, jakož i ke správnému
zacházení se zvířaty, prostému všeho rozmazlování, které na Farmě
zvířat vypozoroval. „Nyní,“ zvolal závěrem, „vás, dámy a pánové,
vyzývám, naplňte své korbele a povstaňte. Pánové,“ řekl na závěr
svého projevu, „připíjím na prosperitu Farmy zvířat: Ať žije Farma
zvířat!“
Místností se rozlehl obrovský jásot a dupání nohou. Napoleon byl
tak unesen, že povstal ze svého místa a obešel stůl, a předtím než vyprázdnil svůj korbel, šel si připít na zdraví s panem Pilkingtonem.
Když všeobecné veselí utichlo, naznačil Napoleon, stále v majestátním postoji na zadních, že i on by rád pronesl pár slov. Jako všechny
Napoleonovy proslovy byl i tento stručný a přesně mířený. On sám
je prý také přešťasten, že s tímto neblahým obdobím nedorozumění
a pomluv je konec. Dlouho se šířily fámy – a existují dobré důvody
se domnívat, že je měl na svědomí jistý podvratný živel –, že snad on
nebo jeho soudruzi zamýšleli něco zlého, či snad dokonce revolučního. Že prý bylo jejich úmyslem šířit revoluci na sousedních
farmách. Nic nemohlo být vzdálenější pravdě! Jejich jedinou a nejvroucnější touhou, ať už teď nebo v minulosti, vždy bylo soužití
126v míru a zájem o dobré obchodní vztahy se sousedy. Tato farma, kterou má tu čest spravovat, dodal, je družstevní podnik. Listiny týkající
se pozemků a nemovitostí jsou ve společném vlastnictví komunity
prasat.
Nevěřil prý, že by některé z těch dávných podezření ještě přetrvávalo, nicméně považoval za nezbytné provést na farmě jisté změny,
jejichž cílem bylo posílení vzájemné důvěry. Doposavad měla zvířata
hloupý zvyk oslovovat se na farmě „soudruhu“. To je zrušeno. Další
podivný zvyk neznámého původu nutil prasata, aby každého nedělního rána defilovala kolem lebky kance naražené na kůlu v zahradě.
Také zrušeno, lebka zakopána. Návštěvníci si bezpochyby všimli rovněž zeleného praporu vlajícího na vrcholu stožáru. Pokud ano, tak
jistě zaznamenali, že z něj byly odstraněny bílé kopyto a roh. Odteď
bude vlajka jen čistě zelená.
K excelentnímu a vstřícnému proslovu pana Pilkingtona má jen
jedinou výtku, pokračoval. Pan Pilkington totiž všude odkazoval na
„Farmu zvířat“. Samozřejmě nemohl tušit – neboť on, Napoleon, to
nyní oznamuje poprvé –, že název „Farma zvířat“ byl zrušen. Do budoucna bude farma známa pod názvem „Panská farma“− což je, jak
se domníval, její správný a původní název.
„Pánové,“ řekl na závěr své řeči Napoleon, „pronesu nyní stejný
přípitek, jako jsme slyšeli před chvílí, jen ho trochu upravím. Naplňte
po okraj a pozvedněte své korbele, zde je můj přípitek: Připíjím na
prosperitu Panské farmy zvířat: Ať žije Panská farma!“
Společnost opět propukla v jásot a korbele byly vyprázdněny do
dna. V tom okamžiku se zvířatům sledujícím celou scénu zvenčí najednou zdálo, že se děje něco divného. Co se to stalo s obličeji prasat,
co je tak změnilo? Jetelinčiny unavené a zakalené oči přejížděly
z jedné tváře na druhou. Některé měly pět brad, jiné čtyři, další tři.
Jako by se rozplývaly, neustále proměňovaly. Klame ji snad zrak?
Když potlesk utichl, vrátila se společnost ke kartám a pokračovala
v přerušené hře. Zvířata se neslyšně plížila pryč.
Neušla však ještě ani dvacet metrů, když se z domu ozval zlostný
křik. Všichni se otočili a pak se vydali potichu zpět, aby ještě jednou